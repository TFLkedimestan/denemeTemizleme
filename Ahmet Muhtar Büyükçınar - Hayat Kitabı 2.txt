Aileleri ve toplumları yücelten de, alçaltan da, mutlu
kılan da, mutsuz kılan da kadındır.
Bir kadın işini vaktinde yapar, aşını güzel pişirir,
ustalıklı, bakımıyla kendini daha çekici, daha genç gösterir
ve kadınlık sanatıyla eşini memnun eder, gücüne güç
katarsa, onun kalbini fetheder kendine bağlarsa, birlikte
mutlu günler yaşarlar. Birlikte itaat ve ibadetleriyle Allah'ın
da rızasını kazanırlar. Böylece dünyada cennet hayatı,
ahirette de cennette yaşarlar.
Böyle kadınların çoğaldığı toplumlarda ne fakirlik, ne
kötülük, ne hastalık, ne sarkıntılık olur ve ne de hayat
kadınları... Kahveler de mutsuzlar yuvası olmaktan
kurtulur.
Çünkü kocaları, kendilerine hayat veren hanımlarını
memnun etmek ve rahat yaşatmak için çok çalışıp daha
çok kazanmaya bakarlar, böylece fakirlikten kurtulurlar.
İşlerinden çıkınca bir an evvel kıvanç ve mutluluk
kaynakları olan eşlerine kavuşmak için evlerine koşarlar.
Böylece işlerinden ve eşlerinden ayrılıp kötülük yapmaya
vakit bulamazlar.
Eşlerine küsüp kahvelerde pinekleyen mutsuzlar gibi,
sigara dumanı ile havası zehirlenmiş kahvelerde
zehirlenmezler. Bu yüzden de sağlıklı olurlar.
Gözlerini ve gönüllerini eşlerinden ayıramazlar ki,
başkalarına sarkıntılık etsinler ve günaha girsinler.
O zaman müşteri bulamayan hayat kadınları namuslarını
pazarlamaktan vazgeçer, ev kadını olurlar. Yahut da meşru
yoldan çalışıp yaşama yolunu seçerler.
Böylece onlar bataklıktan kurtuldukları gibi, niyeti bozuk
olan kadınlara da kötü örnek olmazlar.
İşte bütün bu mutlu sonuçlan hazırlayan, işinde, aşında,
yaşında ve eşinde başarılı olan kadınlardır.
Allah bu gibi kadınların emsalini çoğaltsın, her erkeğe
böyle kadınlar nasip etsin.
Her kadına da güçlü, hâlden anlayan, kıymet bilen,
şefkatli, eli açık, fedakâr, kötü alışkanlığı olmayan, kolayca
uyum sağlayan ve cana yakın erkek nasip etsin.
Nikâhta keramet vardır
Nikâhta keramet vardır: Çünkü evlenmek Allah'ın emri,
Peygamberlerin sünneti, İnsanlığın devamının şartı, Her
ana-babanın muradı, Her gencin özlemi, Toplumun neş'esi,
Mutluluğun anahtarıdır. Nikâhta keramet vardır;
Çünkü her nikâh, yeni doğacak bir neslin müjdecisidir.
Nikâhta keramet vardır:
Çünkü nikâh, başbaşa' bir arada kalmalarına izin
verilmeyen iki genci birbirine öylesine sımsıkı bağlar ki,
ömürlerinin sonuna kadar birbirlerine bağlı olarak yaşarlar.
Dünyalarını mamur ederken, âhiretlerine de hazırlık
yaparlar.
Nikâhın kerametinden dolayı Peygamberimiz (s.a.v):
"Nikâh sünnetimdir. Kim sünnetime sırt çevirirse benden
değildir"'(2) buyurmuştur.
Kadın erkeksiz, erkek de
kadınsız yaşayamaz
Kâinatı yaratan Allah, bütün canlıları çift yaratmıştır:
Erkek ve dişi. Bunlar birbirinin tamamlayıcısıdır. Biri, diğeri
olmadan yaşayamaz. Allah ilk insanı da çift yaratmıştır.
Adem ve Havva. Bu ikisinin birleşmesi ile insanlar
türemiştir.
İnsanca yaşamak isteyen hiçbir kimse eşsiz yaşayamaz,
yaşasa da mutlu olamaz. Evlenmesinde sakınca bulunan
kimseler müstesna. İstisnalar da kaideyi bozmaz. Onun için
şair, eşsiz yaşanamayacağını dile getirmek için;
"Deseler ki aha cennet
Yar sız girmem haram olsun."
demiştir.
İlk insan Hz. Âdem, cennette bile eşsiz yaşayamadı.
Yaşadığımız dünyada ilk insan Âdem'dir. Allah, Âdem'i
topraktan yaratmış, sonra da ona kendi ruhundan can
vermiştir. Allah'u Tealâ Kur'an-ı Kerim'de, Âdem'in
yaradılışını şöyle bildirir:
"Hani Rabbin meleklere; "Ben kuru bir çamurdan
şekillendirerek tüysüz bir mahluk (insan) yaratacağım"
demişti. Meleklere: "Onu tam insan pekline getirip de
kendimden ruh verdiğim zaman kendisine secde edin,
saygı gösterin" demişti.(3)
" O zaman Rabbin meleklere: "Ben çamurdan bir insan
yaratacağım. Onu yaratıp, insan şekline koyup , ruhumdan
ruh verdiğim zaman, huzurunda secdeye kapanın, ona
saygı gösterin" deyince, bütün melekler aldıkları emir
üzerine toplu hâlde secde ettiler. Sadece İblis büyüklük
tasladı; Âdeme secde etmedi ve kâfir oldu" (4) Böylece
şeytan ismini aldı.
Âdem topraktan yaratıldığı için insan toprağı işleyecek,
topraktan aldığı ürünle yaşayacak, ömrü bitince de
toprağın altına konacak, orada tekrar toprak olarak aslına
dönecektir. Kıyamet gününde de, Allah bütün insanlara
yeniden hayat verecek; dünyada yaptıkları iyiliğe veya
kötülüğe karşılık onları cezalandıracak veya cennetle
ödüllendirecektir.
Allah, Havva'yı da Âdem'den yaratarak, Âdem'e eş yaptı.
Aşk oyunu oynayarak birlikte yaşamaları ile çocukları,
torunları yani soyları ve insanlar meydana geldi. Bu
gerçekleri Allah şöyle özetler:
"Ey insanlar! O hepinizi bir tek candan yani Âdem'den
yaratan Rabbinizin düsturuna boyun eğin. O'na bağlı kalın,
âsi olmaktan sakının. O Rabbiniz ki, tek canlıdan
(Adem'den) eşi Havva'yı yarattı, bu ikisinden birçok
erkekler ve kadınlar üretti. (5)
Evlenmenin önemi ve yararlan
Birbirine yabancı olan erkek ve kadının insanca ve
müslümanca bir yuvada karı-koca hayatı yaşamasının tek
yolu, Allah'ın emri ile hukukî yoldan evlenmektir.
Evlilik dışı nikahsız çiftleşmeler, insanlık dışı hayvanca
bir olaydır. Bu çirkin davranış, yapanlara büyük günah,
insanlığa ihanet, bu yolla doğacak çocuklarına ihanet ve
zulüm, iki tarafın aileleri için yüz karasıdır. Meşru yoldan
evlenmek ise Allah'ın emri olduğu için ibadet, insan
hayatının en zevkli olayı ve en mutlu anıdır. O hâlde her
insanın hayatı boyunca yapacağı işlerin en önemlisi
evlenmektir. İnsanlığın yaşaması için kurulan kuruluşların
en kutsallarından biri de evlilik müessesesidir. Bütün
bunları göz önüne almalı, sıradan gelişigüzel bir evlilik
yapmamalı. Sağlam temellere dayalı, kanunî yoldan,
insanca ve müslümanca bir evlilik yuvası kurmalıdır. İşte
ancak böyle bir evlilik mutluluk yuvası olur. Eşlere,
yakınlarına ve doğacak çocuklarına mutlu günler yaşatır.
Yalnızlık, Allah'a yaraşır. İnsan tek başına yaşayamaz,
ona mutlaka bir eş, ömür boyu bir yastığa baş koyacağı bir
hayat arkadaşı, lazımdır. Hiç bir canlı eşsiz yaşamıyor ki,
yaratıkların efendisi ve en şereflisi olan insan yalnız
yaşasın...
Evlenmek insanî görevlerin başında geldiği gibi, dinî
balamdan da Allah'ın eniridir. Allah'ın her emrinde nice
yarar ve sayısız hikmetler vardır.
Zaten insanlığın devamı ve türemesi, erkekle kadının eş
olarak karı-koca hayatı yaşamasına bağlıdır. Hem de
evlenmek insanlık görevidir. Din de bunu emreder.
Durumu evlenmeye müsait olanlara Allah;
"... Kadınlardan hoşlandığınız ve size denk olanıyla
evlenin..."(6) derken, kendi gücü ile evlenemeyen
yoksulları evlendirmenin de bir toplum görevi olduğunu
şöylece beyan etmektedir:
"Aranızdaki bekarları, köle ve cariyelerinizin (işçi ve
hizmetçilerinizi) arasından evlenme durumunda olanları
evlendirin. Fakir olmalarına bakmayın, Allah onlara rızık
kapılarını açar. Allah'ın iyiliği boldur. Her şeyi iyi bilir."(7)
Erkek kadın ilişkisi iki taraf için de kaçınılmaz bir
ihtiyaçtır. Bu ihtiyaç meşru ve kanunî yoldan giderilmezse,
imânı zayıf ve kötü ruhlu kimseler meşru olmayan iğrenç
ve en büyük günah olan zina yoluna yönelirler. Yüz karası
olan zina ise, uğur ve bereketi giderir, fakirlik ve hastalık
getirir. İki tarafın da şeref ve namusunu lekeler. Hem de
yapanı ve yaptıranı cehenneme götürür.
Ne bir kadın kendi başına bütün ihtiyaçlarını giderebilir,
ne de erkek bütün işini kendi başına görebilir. Üstelik
kadının korunmaya da ihtiyacı vardır. Her ikisinin de en az
beslenmeye muhtaç oldukları gibi, cinsel ilişkiye de
ihtiyaçları vardır.
Kişi neye sahip olursa olsun, şayet eşi yoksa huzur
bulamaz. Hiçbir şey bu boşluğu dolduramaz. Âşıklar
sevgililerine "can" deyimini çok kullanırlar. Bu çok
doğrudur. Çünkü kadın can, erkek ten yerindedir. Ten
cansız yaşamadığı gibi erkek de kadınsız yaşayamaz. Kadın
ise erkeksiz huzur ve güven içinde olamaz. Çünkü eşsiz
yaşamak yaratılış kanununa aykırıdır. Bu yüzden Allah'u
Tealâ yukarıdaki âyetlerde evlenme ve evlendirme emrini
vermiştir. Allah'a inanan her insan -özel bir engel yoksamutlaka
bu emri yerine getirmelidir ki, ömür boyu mutlu
olsun.
Evlenme çağı gelip de evlenmeyenler anormalleşir,
asabileşir, huyları değişir. Bekârlar kendilerine huzur
sağlayıcı bir düzen kuramazlar. Çünkü erkek kuşun yuvası
olmaz. Yuvayı dişi kuş kurar. Evlenmeyenler verimli bir
çalışma da yapamazlar. Çünkü insanı çalışmaya zorlayan
ihtiyaçlarıdır. Evlenince, masraf artar, ihtiyaç çoğalır. Bu
da kişiyi daha çok çalışıp kazanmaya zorlar. Onu tasarrufa
alıştırır ve daha tutumlu kılar.
Evlenmek istemeyen kişinin sevgi ve merhamet duyguları
yavaş yavaş azalır, kalbi katılaşır, insanlarla uyumu
zorlaşır. Bekâr yaşamanın daha nice zararları ve zorlukları
vardır. Onun için Peygamberimiz:
"Kötüleriniz bekârlarınızdır" (8) buyurmuştur.
Evlenmek insanı yepyeni bir hayata kavuşturur. Acıma
duygularını geliştirir, sevmek ve sevilmek hislerini uyarır,
İnsanı birçok yönden olgunlaştırır, kötü yola gitmekten
korur. Tanımadığı birçok kişilerle tanıştırır, kaynaştırır,
insanlarla ilişkilerini geliştirir. Bekârlara herkes şüpheli
gözle bakar.
Evlilik insana huzur sağlar ve onu çalışmaya zorlar, daha
çok kazanma yollarını düşündürür. Çünkü evlenince ihtiyaç
artar. İhtiyaç arttıkça hem bedenin hem de beynin hareketi
artar. Hâlbuki bekârlık uzadıkça insan bedbinleşir, ümitleri
kırılır, toplumdan kopar. Herkesle kolay kolay kaynaşamaz.
Aile arasına giremez.
Evlenince insanın hayatı tazelenir. Çünkü sığınacak bir
yuvası, kendisine güç ve moral veren bir eşi ve yalnızlığını
gideren bir hayat arkadaşı vardır. Onunla avunur,
sıkıntılarını giderir. Onunla dertleşir derdini döker, onunla
sevişir, heyecanını söndürür, sakinleşir. Onunla mutlu olur,
huzura kavuşur.
Evlenmeyenler ümitsiz yaşar. Ümit olmayan yerde hayat
da olmaz. Hayat olmayan yerde mutluluk olmaz. İşte evlilik
insana ümit verir. Ümit de mutluluk getirir.
Korunma, himaye ve yalnızlık bakımından evlenmek
kadınlar için çok daha önemli ve gereklidir. Çünkü erkek -
eşsiz mutlu olmasa da- kendi kendini koruyabilir, çalışır
geçinir, yaşlanınca arkadaşı çoğalır. Ama yine de hiç kimse
hayat arkadaşı gibi yalnızlığını gideremez.
Kadının ise her zaman korunmaya, himayeye ve yardıma
ihtiyacı vardır. Yaşlanınca da yalnız kalır.
Sözün özü ve doğrusu erkeğin de, kadının da ömür boyu
sığınacak, yardımlaşacak, sevişecek, dertleşecek, teselli
bulacak ve güç alacak bir eşe, bir hayat arkadaşına ihtiyacı
vardır. Bu boşluğu başka biri ya da başka bir şey asla
dolduramaz.
Evliliğe hazırlık
Evlenmenin bunca yararlarının yanısıra beraberinde
getireceği sorumlulukları da vardır. Hele bir de gelişigüzel
uygunsuz bir evlilik olursa, kişinin ağzının tadı bozulur,
hayatı çekilmez olur. Onun için insan hayatında en çok
dikkat edilmesi gereken olay, evlenmektir.
Asil milletimize ve yüce dinimizin şanına yakışır mutlu
bir evlilik yapmak için aile yuvası kurmaya çok iyi
hazırlanmak gerekir. Daha doğrusu ana-baba çocuğunu
evliliğe iyi hazırlamalıdır. Her şeyden önce büyümekte olan
çocuklarına evlilik hayatlarında kendileri iyi örnek
olmalıdırlar. Evlilik saadetini zedeleyici olumsuz ve yaramaz
davranışlardan kaçınmalıdırlar. Çünkü çocuklarının en çok
taklit edeceği ve yolundan gideceği kimseler ana ve
babalarıdır. Çocuklar ana ve babalarının huylarını alırlar.
Çocuklarına evlilik kurallarını, sorumluluklarını ve karı-koca
ilişkilerini öğretirken onlara canlı bir örnek olmalılar.
Bu Hususta Ana ve Babanın Görevi
Aileler çocuklarını evlilik hususunda eğitmeli, onlara bu
konuda gereken bilgiyi vermelidir. Gelir kaynakları ve aile
idaresi bakımından onları yönlendirmelidirler. Yuvalarını
kuruncaya kadar onlara yardımcı olmalıdırlar. Yeni
yuvalarında çocuklarının mutlu olması kendilerini de mutlu
eder.
Büyükler özellikle çocuklarının huyunu güzelleştirmeye
özen göstermeliler. Kendileri de güzel huylan ile onlara
güzel örnek olmalılar. Çünkü evlenince eşleri ile güzel
geçinmeleri, güzel huylu olmalarına bağlıdır. Yüzü
güzelden usanılır, huyu güzelden usanılmaz. Huy
güzelliği eşleri birbirine bağlayan özelliklerin başında
gelir. Evlilik hayatındaki mutlulukları da huylarının
güzelliği ile orantılıdır.
Gençler de büyüklerinden aldıkları direktifle çok
çalışmalılar. Malî yönden, şahsiyet ve bilgi bakımından
evliliğe iyi hazırlanmalılar. Çünkü evlilik hayatındaki
başarıları buna bağlıdır.
Evlenmeye aday kızlar da kadınlık sanatını iyi
öğrenmeliler. Büyüklerinden, hocalarından ve bu konuda
yazılmış kitaplardan evlilik hususunda gereken bilgiyi
almalılar. Çünkü evlilik sonrası rahat ve huzurları,
evlenmeden önce eşlerinin iyi hazırlanmalarına bağlıdır.
Aile idaresini iyi bilmeyen erkek ve kadınlık sanatını iyi
bilmeyen kadın, evlilik hayatında gerçek anlamda mutlu
olamaz.
Evlenme gönül rızasıyla olmalı
"Gönül istemeyen aş, ya karın ağrıtır ya da baş" demiş
atalarımız. Her şeyin en güzeli istekle olanıdır. Hele
evlilik.. Başkalarının zoru ile olan evlilikte ne hayır olur?
Büyükler -şayet istekleri yoksa- gençleri evlenmeye
zorlamamalıdırlar. Hele istemedikleri kimselerle asla
evlenmeye zorlamamalılar. Sevmediği kişi ile insan nasıl
bir ömür boyu hayat arkadaşlığı yapabilir? Böyle evlilikler
çiftlere mutluluk getirmez. Onlara ömür boyu azap
vesilesi olur. Hz. Peygamber de böyle gönülsüz evlenmeye
karşıdır.
Resulü Ekrem'in amcası Abbas'ın oğlu Abdullah (r.a) şöyle an
latır:
"Bakire bir kız, Resûlullah Efendimizin yanına gelerek,
istemediği hâlde babasının kendisini birine nikahladığını
söyleyince kıza: " - O adamla evlenmek istemiyorsan
nikâh akdini bozabilirsin(9) dedi."
Ebu Hureyre (r.a)'den rivayet olunan bir hadiste de
Resulü Ekrem (s.a.v) şöyle buyurur:
"- Dul kadınlar, rızası alınmadan evlendirilemez. Bakire
kızların da rızası alınmalıdır. Kızlar istekli oldukları hâlde
utanır da susarlarsa, susmaları evlenmeye razı
olduklarına işarettir.(10)
Eşini seçerken dikkatli olmalı
Evlenmek isteyenler mutlu bir aile yuvası kurabilmek
için eş seçmede çok dikkatli davranmalılar. Çünkü evlilik
ömürde bir kez
olması gereken olaylardandır. "Anlaşamazsam boşanır başka
biriyle evlenirim" diyen eşler genellikle mutlu bir aile
yuvası kuramazlar. Hz. Peygamber bu hususta:
"Evlenirken eşinizi seçmede çok dikkatli olun,
denginizle evlenin. Çocuklarınızı da dengiyle evlendirin.
Çünkü damar (huy ve karakter) soya çeker" (11)
buyurmuştur.
Ayrı ayrı çevrede birbirinden farklı büyüyen gençler
evlenip bir araya gelince farkında olmadan birbirlerinin
huyunu alırlar. Bu arada iyi huyların yanında kötü huylar da
geçer. Aynı zamanda yaramaz hâller, bazı hastalıklar ve
kötü huylar irsî olarak, doğan çocuklarına da geçer, böylece
nesil bozulur. Aslı bozuk geçimsiz aileden gelen eş ile
anlaşmak ve bir arada geçinmek çok zordur. Onun için
evlenirken gençliğin verdiği heyecana kapılmadan, eşini
asil ailelerden, güzel huylu, inançlı ve dindar
kimselerden seçmek gerekir. Ömür boyu mutlu olmak
isteyenler, üç şeyi seçmede çok dikkatli olmalılar: Eşini,
aşını ve işini seçmede. Eşini iyi seçen huzur bulur. Aşını iyi
seçen sağlıklı olur. İşini iyi seçen zengin olur. Huzur içinde,
sağlıklı ve zengin olan her zaman mutlu olur.
Eşler birbirlerini görüp tanımalı
Memleketimizin birçok yerinde olduğu gibi evlenmeye
aday olan gençler birbirlerini görmeden, tanımadan
evlenmemelidirler. Dinimizin de emrettiği gibi görüşerek
ve tanışarak evlenmeliler. Hz. Ali'nin kızı Ümmü Gülsüm'ün
yaptığı gibi (Bkz. s. 31). Diğer bir örnek:
Hz. Peygamber kendisine gelip:
" - Ya Resulüllah! Medineli filanca kadınla evleneceğim,
ne dersin. " diyen birine;
" - Onu gördün mü, o da seni gördü mü?" diye sorar.
Adam:
"- Hayır görmedim" cevabını verir.
O zaman Resulüllah:
" - Git onu gör. O da seni görsün. Ondan sonra karar
ver"(12) buyurur.
Ashabdan Şu'be oğlu Muğire, bir kadınla evlenmek ister.
Bunu duyan Hz. Peygamber (s.a.v) Muğire'ye:
"- Ona iyi bak da al. Çünkü önceden görüşmeniz
evlendikten sonra aranızdaki muhabbetin devamını
sağlar"(13) buyurur.
Yukarıdaki hadisler ve benzerleri evlenen kimselerin çok
dikkatli ve ihtiyatlı olması gerektiğini bildirmektedir. Bu
hususta dikkatsizlik ve isabetsizlik nice yuvaların
yıkılmasına ve birçoklarının da mutsuzluğuna sebep olur.
Eşi olacak kimseyi tanımadan görücü usulü ile evlenenlerin
çoğu huzursuz ve mutsuzdur.
Eş seçerken nelere dikkat
etmeli?
Evleneceği eşini seçerken dikkat etmek sadece erkek
tarafına mahsus değildir. Kız tarafı da damat seçerken aynı
özeni göstermelidir. Çünkü iki tarafın da seçmesi ve
seçilmesi söz konusudur. Şimdi söyleyeceğimiz tavsiyeler iki
taraf için de geçerlidir.
1 - Her şeyden önce evlenecek olanlar birbirlerini
istemelidir. İstemeyerek olan hiçbir şeyden hayır gelmez.
Onun için Hz. Peygamber isteksiz evliliklere karşıdır.
Memleketimizin bazı yörelerinde ana-babalar çocuklarını
istemedikleri kimselerle evlendiriyorlar. Hâlbuki
istenmeyen evlilik eşlere huzur sağlamadığı gibi aileleri için
de çok üzücü oluyor. Toplumda bu çeşit hadiselere sık sık
rastlıyoruz. Bu hususta haksızlığa uğrayanlar daha çok kızlar
oluyorlar. Bunu yapan büyükler de daha sonra ömür boyu
pişmanlık duyuyorlar.
2 - Evlenecek olanlar -kız olsun, erkek olsun- hayat
arkadaşını iyi bir aileden seçmeli, iyi cins ağacın meyvesi
iyi olacağı gibi, genellikle asil ailelerin çocukları da asil ve
terbiyeli olurlar. Bunun aksi bulunursa da bu pek azdır.
İnsan işi şansa bırakmayıp dikkatli olmalıdır. Evlenen
taraflar bir araya gelirken ailelerin şeref ve karakterini de
beraber getirirler. Görgü, ahlâk ve davranışlar gençlere
daha çok ailelerinden geçer.
3 - Akraba ile evlenmemeye özen göstermeli. Niçin
akraba evliliği hoş görülmüyor? sorusuna şöyle cevap
verebiliriz:
a- Bütün dünyada yaygın olduğu gibi akraba
evliliklerinden doğan çocukların sakat olma ihtimali, yeni
doğacak çocukların çirkin, çelimsiz, geri zekâlı ve
muhakemesinin kıt olması ihtimali.
b- Akraba olan veya bir arada büyümüş olanlar
evlenince, eşler arasında evlilikte beklenen sevgi bağları
gevşek olur. Aralarında beklenilen saygı olmaz. Çünkü
evlenmeden önceki gelişigüzel arkadaşlık ve laubalilik,
evlendikten sonra da eskisi gibi devam eder. Hatta bağlar
daha da gevşer.
Bu tarz evliliklerde aşk derecesine yükselen sevgi pek az
görülür. Üstelik, genellikle akraba olan eşler birbirlerine
nazlanırlar. Çok naz ise âşık olanı bile usandırır.
Sakat doğan çocukların çoğu akraba evliliklerindendir.
Tanımadığı uzak bir aileden evlenince eşler birbirleri ile
canı yürekten kaynaşır ve sevişirler. Birbirlerine karşı hem
ciddi hem de saygılı olurlar. Doğacak çocuklar sağlam, zekî
ve güzel olur.
c- Memleketimizde ve bütün İslâm memleketlerinde
evlilik amaçlarından biri de birbirine yabancı olan iki
sülalenin evlilik bağı ile birbirine bağlanıp daha büyük ve
daha güçlü bir sülale oluşturmaktır. Akraba ile evlenince
bu amaç gerçekleşmez.
Aileler ağaç misalidir, büyüdükçe güçlenir ve daha çok
yararlı olurlar.
4- Evlenmeye namzet olan her iki taraf da müstakbel
eşinin huyunun güzel olmasına özen göstermelidir. "Yüzü
güzelden usanılır, huyu güzelden usanılmaz" sözü düstur
olmalıdır. Eşlerin bir arada huzur içinde yaşamaları için huy
güzelliği çok önemlidir. Güzel huy güzel geçimin temelidir.
Güzel huy eşleri birbirine sımsıkı bağlar. Kötü huy ise diken
gibi batar, geçimi zorlaştırır, hatta ayrılığa bile sebep olur.
Seçilen eşlerde
bulunmaması gereken
vasıflar
a- Tembellik
b- İnatçılık
c- Bencillik
d- Kötü alışkanlık
e- Cimrilik ve savurganlık
f- Kabalık ve merhametsizlik
g- Somurtkanlık
Şimdi bunları kısaca açıklayalım:
a- Tembellik
Tembellik herkeste, her yerde ve her zaman yüz
karasıdır. Erkekte de, kadında da tembellik asla hoş
görülmez. Hz. Peygamber bir duasında:
" - Allah'ım, tembelikten sana sığınırım" (14) demiş,
diğer bir hadisinde de:
" - Mü'min tembel olmaz" buyurmuştur.
Tembel erkek evin geçimini sağlayamaz, yaptığı bütün
işlerde başarısız olur. Tembel kadın da evinin işini
yapamaz, kocasına layıkıyla hizmet edemez, çocuğuna
gerektiği gibi bakamaz, misafirini de iyi ağırlayamaz.
Tembelleri ne Allah sever ne de kulu.
b- İnatçılık
İnatçılık çok kötüdür. Geçimsizliğin baş sebebidir.
"Bu evde benim dediğim olacak" sözünün geçtiği bir
evde iyi bir geçimden ve uyumlu bir evlilikten söz
edilemez.
Bu nedenle onlarla anlaşmak da zordur. İnatçılık
yüzünden nice yuvalar yıkılmıştır. İnatçılık herkeste
kötüdür. Evli eşlerde daha çok zararlıdır. Eşler, inatçılıkla
hiçbir yarar sağlanamayacağını kesin olarak bilmeliler.
Şeytanın da cennetten kovulup lanetlenmesine sebep olan
inatçılığı değil midir?
c- Bencillik
Her yerde olduğu gibi evlilik hayatında da bencil olmak
çok kötüdür. Evlilik karşılıklı fedakârlık ister. Bencil kişi ise
hep kendini düşünür. Böyle bir evde ne kaynaşma, ne
sevgi, ne de geçim olur. Bencil olan kimse eşinin istek ve
arzularına saygı gösteremez, hep kendi menfaatini
düşünür. Bu da karşısındakini yıldırır. Eşi tarafından ihmal
edilen kimse, ilgiyi başkalarından bekler. Çünkü hiç kimse
ilgisiz kalmak istemez. Bütün bunları göz önüne alarak
eşler bencil olmamalıdır. Bu huy kimde varsa hemen bu kötü
huyu bırakmalıdır. Yoksa bencilliği ilk çıkaran şeytanın
peşine düşmüş olur.
d- Kötü Alışkanlık
Eşlerden birinin kötü alışkanlıkları kendisini içten
çürüttüğü gibi, eşine de diken gibi batar. Kötü
alışkanlıkların zararı eşlere dokunduğu gibi, çocuklara ve
çevrelerine de yayılır. Örneğin içki, sigara, kumar ve bütün
zararlı şeyler. Kötü alışkanlığı olan, Mutluluk Yolları Hayat
Kitabımın ahlâk bölümünün huy değiştirme metodunu
uygulasın. (Bkz. s. 150)
e- Cimrilik ve Savurganlık
Cimriyi hiç kimse sevmez. Peygamberimizin de dediği
gibi onlar Allah'ın da düşmanıdır. Cömertlik ne kadar
güzelse, cimrilik o kadar kötüdür. Cimrinin tutunacak
kimsesi olmaz. Çünkü onu ne eşi sever ne de başkası.
Peygamberimiz (s.a.v):
"- Allah'ım! Cimrilikten sana sığınırım"(15) demiştir. Allah
da cimrileri Kur'an-ı Kerim'in bir çok âyetlerinde
yermiştir:
"Allah'ın kendilerine servet verdiği kimseler, yaptıkları
cimriliğin kendileri için hayırlı olduğunu sanmasınlar.
Allahın emrettiği yolda harcamayıp cimrilik edenlerin
bundan dolayı arttırdıkları mal, kıyamet gününde
boyunlarına dolanacaktır. Cimrilik onlara iyilik değil, şer
getirir..."(16)
Cimriliğin en kötüsü de eşine ve çocuklarına cimri
olmaktır. Hele kadınların, kocalarına cimrilik yapmaları,
onları hem küstürür, hem de sinirlendirir..
Ancak unutulmamalıdır ki, cimrilik kötü olduğu kadar
israf ve savurganlık da kötüdür. Erkek de kadın da hem
cömert, hem de tutumlu olmalıdır. Şu âyette buyrulduğu
gibi:
"Allah'ın has kulları harcamalarında ve ikramda
bulundukları zaman israf etmezler. Sıkı ve cimri de
değillerdir. Ölçülü davranırlar. " (17)
f- Kabalık ve Merhametsizlik
Kaba ve merhametsiz olan kimseler etrafları ile uyum
sağlayamazlar ki, eşleri ile kaynaşabilsinler. Hiç kimse
tarafından da sevilmezler, yanındakileri ürkütür kaçırırlar.
Allah bu hususta Peygamberine hitap ederek kullarını irşad
etmiştir:
"Sana üzücü davranışlarda bulundukları zaman,
Allah'tan gelen bir sezişle onlara yumuşak davran. Eğer
sert, kaba ve katı kalpli olsaydın, çevrende kimse kalmaz
herkes dağılır giderdi. Şimdi onları bağışla ve onlar için
Allah'tan bağışlanmalarını dile."(18)
g- Somurtkanlık
Somurtkanlık, evlilik hayatında eşler arasında sevgiyi
azaltır ve kaynaşmayı gölgeler, insan robot gibi somurtkan
olmamalı, hareketli, sempatik ve güleç yüzlü olmalıdır.
Katı yürekli ve vurdum duymaz olmamalı, şefkatli, duygulu
ve ince kalpli olmalıdır. Mutlu bir aile yuvası kurmak
isteyenler, kendilerinde yukarıda anlatılan kötü huylar
varsa, huy değiştirme metotlarıyla huylarını
güzelleştirsinler. (Bkz. Mutluluk Yolları Hayat Kitabı s. 150)
5- Erkek-olsun kadın olsun, evleneceği eşinin Allah'a
inanan ve dinine saygılı olan kimselerden olmasına özen
göstermelidir. Çünkü bu gibilerden zarar gelmez. Allah'a
inanan, ona saygılı olur. Allah'a saygılı olan insanlara da
saygılı olur. Şayet dindar görünüyor da ve huyu kötü ise,
onun dindarlığı göstermelik, ibadeti gösteriştir.
Birçok ailelerde mutsuzluğun kaynağı hatta yuvaların
yıkılmasının nedeni, Allah korkusunun olmayışı ve imân
zayıflığıdır. Allah'a inanmayan ve ahiret azabından
korkmayan kimselerden her türlü kötülük beklenir.
Allah'a inanan ve dinine saygılı olan kimselerden kötülük
gelmez. Kalp kıran kimsenin Allah'ın lanetine uğrayacağına
ve azabına duçar olacağına inanan kimse eşini asla üzmez,
ona haksızlık etmez, kalbini kırmaz. Çünkü Allah'ın rızası,
gönül yapmakta olacağına inanır, asla eşinin kalbini
kırmaz.
Din, insanı bütün kötülüklerden alıkoyar. Yeter ki
insanın dine saygısı olsun ve inancı kuvvetli olsun.
Aile hayatında zaman zaman sıkıcı hâller olabilir.
Kadere inanan eşler üzücü olaylar karşısında; kaderim böyle
imiş der gamdan kurtulur. Böylece olayları soğukkanlılıkla
tabiî karşılar. Kadere inanmayanlar, küçük olayları bile
büyütür üzülürler ve hadise çıkarırlar. Kadere inananlar
üzülerek sinirlerini bozmazlar. Böylece aile yükünü seve
seve taşır, hâllerinden şikayet etmezler. Kederi neşeye
dönüştürürler.
İnsan bütün bunları göz önüne alarak, eşi olacak
kimsenin inançlı olmasına dikkat etmelidir. Evlenince de
inancı zayıf olan eşinin inancını inandırıcı telkinleri ile ve
uyumlu davranışları ile kuvvetlendirmelidir.
6- Aile saadetini zedeleyen hâllerden biri de kötü
alışkanlıklardır. İçki, kumar ve uyuşturucu alışkanlıkları
gibi. Bunlar daha çok erkeklerde olduğu için kız tarafının
çok dikkatli olması gerekir. Yoksa evlendikten sonra
böylelerinin kahrı çekilmez olur. Artık pişmanlık da fayda
vermez. Dönüşü olmayan çıkmaza girilmiş olur. Sonunda ya
ayrılık, ya da bitmeyen çile sürer gider. Allah evlileri -hatta
bütün kullarını- kötü alışkanlıklardan korusun.
7- Evlenecek eşi namuslu ve tertemiz olmalı. Gönlünü
başkalarına kaptırmamış, yabancılara meyi etmemiş olmalı.
Hülasa açılmamış gonca gül gibi olmalıdır.
"Dil verme o dildare ki ağyar (yabancı) eli
değmiş Pejmürde olan gülde letafet bulunur
mu?"
Yabancılarla ilişkisi olan ve kalbini başkalarına kaptıran
kimse ile evlenmek, yapacağı binanın temeline dinamit
koymak gibidir. Hele günümüzde erkek kadın bir arada
çalışılan ve oğlan kız bir arada kaynaşılan yerlerde bu
hususa çok dikkat etmelidirler.
Aileler çok dikkatli olmalıdırlar. Yeni yetişen
çocuklarının beslenmesine ve sağlığına önem verdikleri gibi,
terbiyelerine ve dış etkenlerden korunmasına da özen
göstermeliler. Genç çocuklarını başıboş bırakanlar,
ihmallerinin karşılığını çok pahalıya öderler.
8- Evlenilecek eşin fizikî görünümü de önemlidir. Çünkü
vücuttaki kusurlar huylardaki anormalliğin işaretidir. Vücut
yapısı ne kadar mükemmel ve yakışıklı olursa -genelliklehuy
da öyle güzel olur. Bu hususta erkek kadın aynıdır. Bu
gerçeği göz önüne alan Hz. Peygamber (s.a.v):
"Hayrı ve iyiliği, güzel yüzlü ve yakışıklı olanlarda
arayın" buyurmuştur.(19)
Bunun aksi de olabilir. Yani fiziksel görünümü kusurlu
olup da karakter bakımından çok mükemmel olabilir. Ama
böylesi az bulunur. Onun için dikkatli ve ihtiyatlı olmak
daha iyidir. Fakat kişinin kendisinde fiziksel kusur varsa,
eşinin de kusurlu olması normaldir. Böylece denge de
sağlanmış olur. Eşler arasında denge oluşu da evlilik
gereğidir.
9- Evlenecek kimseler birbirine aşağıdaki hususlarda denk
olursa evlendikten sonra aralarında uyum daha kolay
sağlanır.
a) Eşlerden biri dindar, öbürü bu husus ta gevşek olursa
aralarında anlaşma zorlaşır. Hele kadın dinine bağlı olur da
kocası inançsız olursa, durum daha da çekilmez olur.
Sosyete çevrelerinde olduğu gibi müslüman kadının
müslümanlığı kabul etmeyen bir yabancı ile evlenmesi dinî
yönden asla caiz olmadığı gibi, milletimizce de nefretle
karşılanır.
Bunun tersi olabilir.'Yani bir müslüman erkek gayri
müslim bir kadınla evlenebilir. Yeter ki, bu kadın -geçmiş
zamanlarda olduğu gibi- milleti adına casusluk yapmak için
evlenmiş olmasın. Müslüman erkek de karısına uyarak
kendi dininden ayrılmasın.
b) Yine asil bir aile, kızlarını neyin nesi olduğu
bilinmeyen birine vermemelidir. Böyle bir evlilik ne
kızlarının şerefine yakışır, ne de ailenin şerefine. Üstelik
bu hâl neslinin bozulmasına da sebep olur. Evlilikte en
uygunu herkesin dengi dengini bulmasıdır. Yoksa mutlu bir
aile hayatı sürdüremezler.
c) Sosyal yaşantı ve kültür bakımından eşler arasında
benzerlik ve yakınlık olursa aralarında anlaşma ve kaynaşma
daha kolay olur.
Ağır başlı, sade yaşayan mütevazı aileden biri,
sosyeteden çok hareketli ve hızlı yaşayan bir gençle
evlenirse iki genç nasıl anlaşabilir ve birbirine nasıl ayak
uydurabilirler?
Ahlâksızlığa ve sapıklığa medeniyet adını veren
medeniyetsiz toplumlara özenen aileler bizde de
çoğalmaktadır. Gençlerimiz evlenirken gençliğin verdiği
heyecana kapılmadan, eşi olacak gencin aile yaşantısına
bakmalıdır. Acaba kendi yaşantısına uygun mu, uygun değil
mi?
Ecdadımıza ve asil milletimize yakışır, dinimizin
emrettiği gibi giyinen muhafazakâr aileden bir genç, kalkar
da haram helâl tanımadan çılgınca yaşayan, açık saçık
giyinen biri ile evlenirse, elbette anlaşamaz ve eşi ile uyum
sağlayamaz. Ancak eşi olacak kimseyi insanca ve kendi
ailesine yaraşır bir tarzda yaşamaya ikna ederse, böyle bir
evlilik yaşayabilir. Mutlu da olurlar, manevî yönden
kazançlı da olur. Çünkü yanlış yolda giden birisi bu yolla
kurtarılmış ve toplumumuza kazandırılmış olur.
d) Evlilikte eşler arasında yaş bakımından da uygunluk
olmalıdır. Bazen yaşlı bir kadın makyajla kendisini genç
göstererek seksî hareketleriyle ve ilgi çekici sözleriyle
gözüne kestirdiği bir genci kendisine bağlayarak onunla
evlenir. Bazen de bir genç çeşitli nedenlerle kendisinden
yaşlı bir kadınla evlenmek zorunda kalır. Ya hut da bunların
tersi olur. Yaşlı biri adam servetine ve sosyal mevkiine
dayanarak kendisinden çok genç bir kızla evlenir. Bu tür
evlilikler genellikle mutluluk getirmez. Yeni evliliğin
heyecanlı günleri zaten güçsüz olan yaşlıları daha da
güçsüzleştirir. Genç eşinin isteklerine cevap veremez hâle
gelince; neşeleri kaçar, yuvaları sarsılır. Bu durum
karşısında ümitsizliğe düşen genç kadın, iç duyguları ve
çevrenin etkisi ile üç yoldan birini seçmek zorunda kalır:
Ya gençliğini feda ederek kaderine ve topluma küser,
ömür boyu mutsuz yaşamaya razı olur ki, mutsuz olmakla
birlikte ikisi için de -aşağıdaki durumlara bakarak- en
uygunu budur.
Yahut isyan ederek evliliğe son vermek ister. Bunu
yapamazsa daha kötü şeyler düşünür, hatta hayatına son
vermeye kadar gider.
Yahut da namus ve şeref duygularını ayak altına alarak -
evlilik perdesi altında- bulduğu kimse veya kimselerle
yasak aşk hayatı yaşamak suretiyle kendini tatmin etmeye
çalışır.
Kendilerinden çok genç erkekle evlenmek isteyen yaşlı
kadınlar, genç kızlarını yaşlılarla evlendirmek isteyen
büyükler ve kendilerinden çok genç kızla evlenmek isteyen
güçsüz yaşlılar, yukarıdaki durumları gözönüne alsınlar,
ona göre karar versinler.
Biz burada yaşlı derken aynı zamanda güçsüz ve ihtiyar
görünümlü demek istiyoruz. Şayet yaşlı olmasına rağmen
güçlü, dinç, enerjik, ve genç görünümlü ise, genç eşinin
istek ve arzularını yerine getiriyor ve onu tatmin ediyorsa,
birbirlerini tanıyarak, isteyerek ve severek evlenmişler ise
ve erkek yaşlı olmasına rağmen eşinin seviyesine inerek
ona bir genç gibi davranıyorsa, yaş farkı hiç de önemli
değildir. Nice böyle evliler var ki, eşit yaşta olan eşlerden
çok daha mutludurlar. Hz. Peygamber 25 yaşında iken 40
yaşında olan Hatice validemiz ile evlenmişti. Üstelik
peygamberimiz onun üçüncü kocası idi. Her ikisi birbirlerini
severek ve sayarak, hiçbir çifte nasip olmayan mutlu bir
evlilik sürdürdüler. Resulullah, eşi Hatice validemizin
ölümünden sonra, 53 yaşında iken de 9 yaşında olan Aişe
validemizle evlendi. Aralarında 44 yaş fark vardı ama,
Resulullah ona ömrünün sonuna kadar unutamayacağı ve
kıyamete kadar evlilere güzel örnek olacak mutlu bir
evlilik hayatı yaşattı. Aişe validemiz bu mutluluktan başka
kıyamete kadar gelecek bütün mü'minlerin mânevi anası
olma şerefine de erişti. Aynı zamanda peygamberimizin
vefatından birer bilgi hazinesi olan yedi büyük din
aliminden biri de Aişe validemizdir.
e) Yakın akraba evliliği hoş görülmediği gibi âdet ve
gelenekleri birbirinden çok farklı, birbirinden çok uzak
memleketlerden de olmamalı. "Böyle olunca eşler
birbirlerinin huy ve davranışlarına alışamazlar, çelişkiye
düşerler ve anlaşamazlar.
Evleneceği eşi tanıma yolları
Eskiden beri memleketimizin birçok yerlerinde yapıldığı
gibi evleneceği eşini tanımadan evlenmenin doğru
olmadığını, bunu dinimizce de mahzurlu bulunduğunu daha
önce söylemiştik. Bunun tam tersi olan Avrupa hayranı
sosyete takımının uyguladığı gibi sevişerek evlenmek de
asla doğru değildir. Bu tür evlilikler mutlu yaşama şansı en
az olan ve en çok boşanmanın vuku bulduğu evliliklerdir.
Böyleleri elbise değiştirir gibi eş değiştirirler. Ancak
hiçbirisiyle de mutlu olamazlar. Sonunda evlilik hayatları
sarsılır ve bekâr hayatına dönerler. Gerçekte ise birçok
kimselerle zina ederek gizli ve gayri meşru ilişkilerini
sürdürürler. Buna bir örnek olmak üzere gençlerin hayran
olduğu meşhurlardan birini söyleyeyim. Bu kimse
geçenlerde -gazete aracılığı ile şu mesajı yayınladı: "-
Falanca kimse ile (adını belirterek) sevişeceğim.
Çocuğumuz olacak, anlaşabilirsek evleneceğiz."
İşte milletimizin asaletini bozan böyleleridir. Gençliği
de yine onlar felakete sürüklüyorlar.
Bu hususları göz önüne alarak bu mevzuda orta yolu
seçmelidir. Yani birbirleriyle görüşüp tanışmalılar. Fakat
nikâhtan önce birbirlerine el sürmemeliler ve başbaşa
kalmamalılar.
Evlenecek kimse, eşi olacak kişiyi tanımak için şu
yollara başvurabilir:
a) Görmek
b) Konuşmak
c) Denetlemek
d) Soruşturmak
e) İstihare
Şimdi bunları sırasıyla biraz açıklayalım:
a- Görmek
Kişi evlenme düşüncesinden söz etmeden önce seçeceği
kimseyi -baş başa tenha bir yerde olmamak şartı ile - uygun
bir ortamda görmeli. Mümkün olduğu kadar vücut yapısını
görmeye çalışmalı.
Bu husus çok mühimdir. Evlenecek eşler önceden
birbirlerini yakından görüp tanımalıdır ki, bu sayede hayal
ettikleri ölçülere uyup uymadıkları ve birbirlerinde var
olmasını istemedikleri bir kusur olup olmadığı ortaya çıksın.
İnsan kısa bir süre kullanıp atacağı bir şeyi alırken bile
etraflıca bakıp beğendikten sonra alıyor. Hâlbuki ömür boyu
bir yastığa baş koyacağı hayat arkadaşı olacak eşini alırken,
onu yakından görmeden, onunla iyice tanışmadan ve
anlaşmadan evlenmesi ne gariptir. Bunları göz önüne alan
Resulullah (s.a.v):
"- Ya Resulullah, Medine'li falanca kadınla evleneceğim,
ne dersin?" diyen bir sahabiye:
"- Onu gördün mü?" diye sorar.
Adam:
"- Hayır, görmedim" deyince,
"- Git onu gör. O da seni görsün. Ondan sonra evlenin"
(20) buyurur.
Yine ashaptan Şube oğul Muğire bir kadınla evlenmek
ister. Bunu duyan Hz. Peygamber:
"- Ona iyi bak da al. Çünkü önceden görüşmeniz
evlendikten sonra aranızdaki muhabbetin devamını sağlar"
(21) buyurdu.
Evlenme bahsinde -erkek ve kadın diye- taraf
belirtmeyişimizin sebebi, bütün sözlerimizin her iki tarafı
da içermesindendir. Evleneceği kişiye bakma hususunda
kızların da kendini isteyen kimseye bakması ve beğenerek
rıza göstermesi gerekir. Aşağıdaki olay bu sözümüzü
doğrulamaktadır:
Hz. Ömer (r.a) evlenmek için Hz. Ali (r.a)'den kızı
Ümmü Gülsüm'ü ister. Hz. Ali (r.a):
"- Kızıma sormadan bir şey diyemem" der ve gidip kızına
sorar. Ümmü Gülsüm:
"- Halife Ömer'i yakından görmedim, onu tanımıyorum
ki," deyince:
" - Öyle ise seni Halife Ömer'in evine göndereyim,
görüşüp tanışın" der. Bunun üzerine Ümmü Gülsüm gider.
Hz. Ömer'le görüşüp, konuşup tanıştıktan sonra
evlenmeye karar verirler.(22)
Bakma konusunda çok önemli bir hususa değineceğim.
Evleneceği eşine bakmak kadar onun anasına bakmak da
önemlidir. Çünkü çocuklar daha çok analarından
etkilenirler. Zira çocuk anasının bir parçasıdır. Onun için
atalarımız:
"Anasına bak, kızını al" demişler.
Ben de şunu ekliyorum:
"Damadın olacak gencin anasına bak, kızını öyle ver."
Çünkü damadın anası kızının kaynanası olacaktır.
Gelinlerin en çok kaynanalarının elinden çekerler. Hele
damat henüz toysa, şahsiyeti gelişmemişse ve uymaca akıllı
ise, kaynana da huysuz ve anlayışsız ise anasının bir parçası
olan damat anasından aldığı direktifle hanımına olmadık
eziyetler eder. Böylece mutlu olması gereken aile yuvası
cehennem azabına dönüşür. Onun için damadın olacak
gencin "anasına bak kızını öyle ver"; çünkü o kadın, kızının
kaynanası olacaktır. Bu konuyu ileride biraz daha geniş
açıkladık. (Bkz. S. 60)
b- Konuşmak
Evlenecek kimselerin birbirleriyle sadece görüşmeleri de
yetmez. Karşılıklı konuşup birbirlerini tanımaları, özel
istekleri varsa açıkça konuşmaları lazımdır. Fakat bu
konuşma tenhâlarda buluşarak başbaşa değil, aile arasında
olmalı ki haklarında dedikodu olmasın, kızın şeref ve onuru
zedelenmesin. Hem de aralarında hoşa gitmeyen hâller
meydana gelmesin. Bu hususa çok dikkat edilmelidir.
c- Denetlemek
Kişilerin evlenmek istedikleri veya çocuklarına eş
seçecekleri kimseleri denetlemeleri kurulacak yuvanın
sağlam olması bakımından gereklidir. Neler yapıyor,
kimlerle ilişki içinde, nerelere gidiyor, aile yaşantısı
nasıldır? vs. Bunları öğrenmek, eşi olacak kimse hakında
kişiye bilgi ve kanaat verir.
Bunlardan en önemlisi de, arkadaşlarının durum ve
karakteridir. Hz. Peygamber (s.a.v): "Kişi dostunun ve
arkadaşının dini ve inana
üzeredir (Onun gibi inanır ve onun huyunu alır). Her
biriniz kiminle dostluk ve arkadaşlık ettiğine dikkat etsin!"
(23) buyurmuştur.
Yani insan -özellikle gençlik çağında- huylarım,
inançlarını ve karakter yapısını arkadaşlarından alır. İyi
arkadaşlar insanı iyi, kötü arkadaşlar kötü yapar.
d- Soruşturmak
Evlenirken alacağımız kızın veya damat olacak gencin
durumlarını ve ailelerinin durumlarını öğrenmek için
soruşturmak da yararlıdır. Yalnız sorulacak kimseler çok
önemlidir. Şayet sorduğun kimseler, hakkında bilgi almak
istediğin şahısların yakınları ve sevenleri ise, kusurlarını
gizler, doğruyu söylemezler. Yahut da onları çekemeyenler
veya sevmeyenler ise, damat veya gelin olacakların
iyiliklerini gizler, belki de onlara kendilerinde olmayan
kötülükler isnad ederler. Onun için bu hususa çok dikkat
etmeli, herkese kanmamalı ve her söze inanmamalıdır.
Mümkün olduğu kadar tarafsız ve sözüne güvenilir
kimselere sorup bilgi edinilmelidir.
e- İstihare
Kişinin bütün bunlardan sonra bir de istihare yaparak
geleceği hakkında Allah'tan hayırlısını dilemesi, kuracağı
yuvanın uğurlu olmasını sağar.
İstihare şöyle yapılır: İstihare yapan kimse abdest alır,
iki rekat namaz kılar. Sonra gönlünü Allah'a bağlayarak
şöyle dua eder:
"- Allah'ını ilmine güvenerek senden hakkımda
hayırlısını dilemeni istiyorum. Kudretine dayanarak
kaderimi belirtmeni istiyorum. Bitmeyen, tükenmeyen fazl
u kereminden bana lütfetmeni istiyorum. Allah'ım
istediğim kimseyle evlenmem, dinim, yaşamım ve ahiretim
için bana hayırlı olacaksa evlenmemi dile ve evlenme işimi
kolaylaştır, evliliğimi mutlu ve uğurlu kıl. Şayet bu evlilik
dinim, yaşamım ve ahiretim için hakkımda zararlı ise, beni
bu işten vazgeçir ve bu işi benden uzaklaştır. Sonra da
hakkımda hayırlı ve uğurlu olanını dile."
Bir kimse Allah'a inanarak güvenerek, iyi niyetle ve
temiz bir kalble böyle istihare yaparsa, şayet evlenmesi
yahut istihare yaptığı herhangi birisi hakkında hayırlı ise
Allah engelleri kaldırır ve işlerini kolaylaştırır. Evlenme
işlemleri kolayca oluverir ve mutlu bir yuva kurulur. Eğer
hakkında hayırlı değilse engeller çıkar, işler zorlaşır,
evlenme işi çıkmaza girer. Bu takdirde işi hâline bırakmalı,
kadere razı olup zorlamamalıdır. Allah başka yönden
kısmetini açar.
Bütün bunlar olumlu gelişir ve taraflar evlenmek
isterlerse kesin karar vermeden önce iki taraf da aile
yaşantısının nasıl olacağı, mehir ve alınacak eşya
bakımından aralarında anlaşır, istek ve şartlarını
konuşurlar. Karşılıklı anlaştıktan sonra karar verir, evlenme
işlerini yürütürler.
B Ö L Ü M 2
Yuvayı
kurarken
Yuvayı kurarken
Evlilik yuvası akla, örfe, kanuna ve dinî kurallara uygun
olarak sağlam temeller üzerine kurulmalıdır.
İnsanları genellikle örf ve âdetler yönlendirir. Bu iyi bir
şeydir. Eğer böyle olmasa ecdadımızdan devraldığımız örf
ve âdetlerimizi nasıl devam ettirebiliriz ki? Fakat âdetler
kötülüğe doğru değişmiş ve bozulmuşsa, o zaman aklımızı
kullanarak doğru olanı yapmamız gerekir. Mesela
konumuzla ilgili dört şey üzerinde duralım;
a) - Çeyiz
b) - Başlık (mehir)
c) - Düğün
d) - Zifaf
Bunları açıklayalım:
a- Çeyiz
Asırlar boyunca memleketimizde uygulandığı gibi
evlendirmelerde kız tarafının kullanılacak bazı şeyleri
hazırlaması erkek tarafının da eksik kalan diğer ev eşyasını
alması iyi bir âdettir. Bu âdet yeni evlenenleri bir sürü eşya
alma derdinden kurtarır, daha rahat geçinmelerini sağlar.
Fakat bunun güzel olanı -karınca kararınca denildiği gibiihtiyacı
giderecek kadar ve iki ailenin de bütçesini
sarsmayacak şekilde olanıdır. Her şeyde olduğu gibi bunun
da aşırısı zararlıdır.
Ancak bu husustaki ayrılık, ailelerin malî durumlarına
göre değişir. Zengin aileler çocuklarını evlendirirken
gerekli olan şeylerden
istediklerini alabilirler. Bunu kimse kınamaz. Fakat
durumu müsait olmayan aileler, kendilerinden zengin
olanlara bakarak, falan şunu almış biz niçin almayalım,
diye bütçesini zorlarsa, hem malî durumları sarsılır, hem
de bu hareketleri kınanır. Harcaması kendi hâline göre
israf olduğu için günaha da girer. Çünkü Allah Kur'an-ı
Kerim'de israfı yasaklamıştır. Aşağıdaki âyetlerde olduğu
gibi:
"Harcamak ve vermek gerektiği zaman elini ensene
bağlayıp oturma (cimrilik etme), verdiğin ve harcadığın
zaman da aşırı gitme, israfa kaçma, sonra fakir düşersin,
hakir olursun.'r(24)
"Ey Âdem oğulları, her namaza dururken tertemiz
giyinin, kalbinizi temizleyin. Helalinden kazanarak yiyin,
için israf etmeyin (bütün harcamalarınızda aşırı masraf
etmeyin). Allah israf edenleri sevmez." (25)
"Allah'ın has kulları harcarken ve ikramda bulunurken
aşırı gitmezler ve israf etmezler. Cimri ve sıkı da
değillerdir."(26)
b- Başlık (mehir)
Memleketimizde özellikle emeğiyle geçinen fakir
ailelerde evlenmek için başlık parası çekilmez bir dert
hâline gelmiştir. Sınırsız bol para kazanan zengin aileler
kendi aralarında istedikleri kadar başlık alıp verebilirler.
Bunu kimse kınamaz. Bu durumda olanlar dinimizce de
serbesttir. Şu âyette bildirildiği gibi:
"Yerine bir başkasını almak için karınızı boşamak
istediğinizde, yükler tutsa bile evlenirken verdiğiniz
mehirden hiçbir şeyi geri almayın. Mehrini geri almak için
(karınıza) iftira edebilir misiniz?"(27) (Hayır asla böyle
birşey olamaz.)
NOT: İslâm'dan önce karısını, mihrini ödemeden
boşamak isteyenler, yahut verdikleri mihri geri almak
isteyenler zina yaptı diye karısına iftira ederek mihri
ödememe veya verdiği mihri geri alma hakkını kazanırdı.
İşte bu âyet bu çirkin geleneği kaldırdı. Ayrıca bu âyetten,
hâli vakti yerinde olanların istedikleri kadar mihir
vermelerinin caiz olduğu anlaşılır.
Şunu da hatırlatalım ki, mihir (başlık) evlenen her
kadının hakkıdır. Bu hakkı Allah şu âyette bildirmiştir:
"Evlendiğiniz kadınların mihirini yüksünmeden ödeyiniz.
Ama bu mihirden bir kısmını kendiliklerinden size
bağışlarlarsa onu da gönül rahatlığı içinde alıp
yiyebilirsiniz."(28)
Resulü Ekrem (s.a.v) de evlenirken hanımlarına mihir
vermiştir. Hz. Aişe validemize:
Resulullah sana evlenirken ne kadar mihir verdi? diye
soranlara:
"Beş yüz dirhem verdi" (29) diye cevap verir.
Beşyüz dirhemin o günkü alma gücü yüzyirmibeş koyun
arasıdır. O zamanlar bir koyun ortalama üç-dört dirheme
alınıyordu.
Allah'ın emrettiği başlık parası (mihir) evlenen her kadına
hediye ve şerefiyedir. Çalışanların emekli ikramiyesi gibi...
Allah bu hakkı kadınlara tanımıştır. Yoksa kadının bedeli
değildir, yanlış anlaşılmasın. Zira insan -hele kadın- öyle
kıymetli bir varlıktır ki, ona asla kıymet biçilemez. Her
şeyden üstün olan insana paha biçilir mi? Başlık fakir
bütçeyi sarsacak tarzda olmamalı, yorucu ve kinci tarzda da
olmamalı, gönül rahatlığı ile verilebilecek miktarda
olmalıdır.
Ellibin lirayı bir arada bulamayan aileden bir genç
evlenirken kendisinden istenen ikiyüzbin lirayı biriktirmek
için Kars'tan, Erzurum'dan kalkıp İstanbul'a günlüğü 2-3 bin
liraya çalışmaya geliyorsa ve yıllarca ömrünü çürütüyorsa
buna aklı başında olan bir insan razı olmamalıdır. Nitekim
buna Allah da razı değildir. Hz. Peygamber (s.a.v) bir
sözünde:
"Yaptığınız işlerin en hayırlısı kolay olanıdır''(30)
buyurmuştur. Bu hadisin mânâsı etrafında cereyan eden şöyle
bir hadise de vardır:
Ashaptan biri, bir kızla evlenmek ister. Resûl-i Ekrem
(s.a.v): " - Ona mihir olarak verecek neyin var?" diye
sorar.
- Hiçbir şeyim yok. Cevabını alır.
- Hiç mi birşeyin yok?
- Hiçbir şeyim yok.
- Bir demir yüzük de alamaz mısın der.
Adam:
- Onu da alacak gücüm yok, deyince,
- Kur'an-ı Kerim okumasını biliyor musun? diye
sorar.
Adam:
- Evet biliyorum, cevabını verir.
- Evleneceğin kıza -vermen gereken mihir yerine-
Kur'an okumasını öğret" buyurur.(31)
İşte Allah'a inanan ve peygamberini seven babalar
kızlarını istemedikleri kimselere veremeyecekleri gibi,
isteyerek verdikleri kimselere -her şeyde olduğu gibi- mihir
hususunda da kolaylık göstermeliler. Hz. Peygamberin
yaptığı gibi...
Yukarıdaki âyette bildirildiği gibi, mihir Allah'ın emridir.
Kadınlara hediye, ikram ve iltifattır. Yeter ki, verenin
kesesine uygun olsun. Malî durumu müsait olanlar istedikleri
kadar verebilirler. Hz. Aişe (r.a)'nın yukarıdaki hadiste
bildirdiği gibi.
c- Düğün
Düğün deyince şenlik hatıra gelir. Ömürde bir kez olan
düğün ne kadar şen olursa o kadar uğurlu olur. Yeter ki,
düğüne gelenleri günaha sokucu hâller olmasın.
Düğünde üç şey aranır: Davetliler, şenlik, yemek.
Düğünde davetliler çoğaldıkça şenlik ve bereket artar. Bu
da düğün sahibinin malî durumuyla ve sosyal çevresiyle
alâkalıdır. Durumu müsait ve çevresi geniş olanlar çok
kimseleri davet eder. Fakir olanlar daha az kimse çağırır.
Hatta iki tarafın akraba ve komşularıyla yetinir. Herkes bu
hususta serbesttir. Yeter ki, düğün yapan malî yönden
kendini zorlamasın, millî âdetlerimize ve dinî kurallara
bağlı kalsın.
Zararı olmayan akıllıca yapılan her türlü şenlik
mubahtır. Şenlik, düğünlerde daha da hoştur. Çünkü düğün
matem değil, şenliktir. Hz. Peygamber de bir sözünde:
"Düğün yaparak deflerle (çalgılarla) nikâhı ilan edin,
herkese duyurun" buyurmuştur.(32)
Düğünlerin asil milletimizin şanına yakışır ve yüce
dinimizin emirlerine uygun olması için düğün şenliklerinde
içki olmamalı. Eğleneceğiz diye günaha girmemeliler. Yeni
evlenen çiftler günah üzerine kurulan evlilik yuvasında
huzur bulamazlar. Düğün işlerini planlayan büyükler bunları
düşünmelidir.
Düğün yemekleri içkisiz, sade, az çeşitli ve bol olmalı,
davetlilerin yanısıra fakirlere de yedirilmelidir. Sofrada
fakir bulunmayan düğün yemeklerinde hayır olmaz.
Resulullah (s.a.v):
"En şerli yemek, sadece zenginlerin davet edilip fakir
bulunmayan düğün yemeğidir" buyurmuştur.(33)
d- Zifaf
Zifaf gecesi denilen evliliğin ilk gecesi, aile yuvasının
giriş kapısı ve hayatın kadir gecesi sayılır. Bu gece eşlerin
dilek kapısı açılır, duaları kabul olunur ve günahları
affedilir. Yeter ki bu gecenin değerini bilsinler, evlilik
hayatına ayık kafa ile, uyanık, inançlı, şuurlu ve bilinçli
girsinler. Allah'ın emrine uysunlar.
Nikâh gününü belirlerken gelinin âdet günlerini göz önüne
almalı, düğün temiz günlerine rastlamalıdır. Bu husus çok
önemlidir...
Gelinlik elbisesini giymeden önce gelin kız abdest alır,
iki rek'at namaz kılar, dua eder.
Düğün gecesi damat en yakın camiye yatsı namazına
götürülür, namazdan sonra imam duasını yapar. Damat zifaf
odasına girdiğinde gelinin yanına varmadan önce iki rekat
namaz kılar ve şöyle dua eder:
"Allah'ım! Sana hamdü sena eder; beni, eşimi, anababamı
ve bütün mü'minleri bağışlamanı dilerim. Allah'ım!
Eşimle birbirimizi sevmemizi ve korumamızı dile. Allah'ım!
Rızkımızı helalinden bol ver, kazancımızı bereketlendir.
Bize faydalı ilim, yararlı işler ve hayırlı evlat nasip et. Bize
ve ailelerimize sağlıklı ve mutlu günler yaşat. Bizleri dünya
sıkıntılarından ve ahiret azabından koru."
Daha sonra kalkar sevimli bakışlarla ve güleç yüzle
geline yaklaşır, nezaketle tülleri kaldırır... Gül yanaklarına
birer buse kondurur.. Böylece eşinin kalbine ilk sevgi
tohumunu eker...
Hayatın en heyecanlı gecelerinden biri olan zifaf
gecesinde gelin ve damat mümkün olduğu kadar
heyecanlarını yenmeye çalışmalıdır. Duygularına
kapılmadan akıllıca hareket etmelidirler. Çünkü o gece,
ömür boyu benzeri olmayan tek gecedir. Ömürlerinin
sonuna kadar kendilerini mutlu kılıcı sevgi, saygı ve
kaynaşma o gece başlar. Bu tatlı başlangıcın devamı için
aralarında anlaşarak sözleşmeliler. Yaşadıkları sürece aile
yükünü yardımlaşarak taşımaya, birbirlerine karşı saygılı,
vefalı, fedakâr, şefkatli ve merhametli olmaya, gözlerini ve
gönüllerini başkalarından korumaya söz vermeliler. Bu
hususta Allah'tan da yardım istemelidirler.
Herhangi bir sebepten dolayı eşlerden biri sözleşmeyi
bozar da, eşine üzücü bir davranışta bulunursa, öbürü tatlı
dille ve güleç yüzle ilk gecelerindeki sözleşmeyi ona
hatırlatmalıdır. Böylece aralarına kara kedi girmesini
önlemelidir.
Cinsel hususlarda tavsiyeler
Mutlu bir evlilikte cinsel ilişkinin de önemli bir yeri
vardır. Bu sebeple ilişki hakkında bazı tavsiyelerde
bulunacağız:
1- Cinsel ilişki evlenme amaçlarının başında gelir.
2- Kadın da, erkek de bu ilişkiyi iyi bilmeliler.
3- Birleşmeden önce sevişmeliler, eşler birbirini ilişkiye
hazırlamalılar.
4- Besmele ile başlamalılar.
5- İşi sadece organlara bırakmamalılar.
6- İlişki sırasında kadını yormamalı, yatakta erkek acı
verici ve kaba olmamalı. Kadın da ölü gibi hareketsiz
durmamalıdır.
7- Taraflar eşinin yorgun zamanlarına ve erkek hanımının
sayılı günlerine saygılı olmalı.
8- Kadın -engel yoksa- kocasına cimrilik etmemeli.
9- Eşlerden biri eşini yatakta bekletmemeli.
10- Yeni evliler ilk çocuktan sonra, çocuk sayısını
artırmakta acele etmemeliler.
11- Çocuk olmaması hâlinde, kadere inanarak sonuca razı
olmalı, eşler bu hususta birbirlerini suçlamamalı.
12- Temizliğe çok dikkat etmeli, özellikle ağız
temizliğine özen göstermelidirler.
Bunları biraz açıklayalım:
Cinsel ilişki evlilik amaçlarının başında gelir. Çünkü
hiçbir şeyin yokluğu evlileri bunun yokluğu kadar
etkilemez.
Nikâhsız gayri meşru ilişkiler ne kadar ayıp ve büyük
günah ise, nikâhlı eşi ile ilişki de o kadar övgüye değer bir
davranıştır. Hatta ibadet derecesinde bir harekettir. Çünkü
cinsel ilişki aşağıdaki âyetlerde belirtildiği üzere, Allah'ın
emridir. Allah'ın emrini yerine getirmek ise ibadettir.
"Kadınlarınız sizin tarlalarınızdır. (Size çocuk verirler.)
O hâlde tarlalarınıza istediğiniz zaman, istediğiniz gibi
yanaşın. Onları kendinizden önce düşünün..."(34) Yani onları
yormayın, üzmeyin, istek ve arzularını yerine getirin.
Allah'ın yasak ettiği şeyleri yapan günaha girip azaba
uğradığı gibi, emrettiği şeyleri yapan kimse de, Allah'ın
rızasını kazanır ve nimetlerine kavuşur.
Hz. Peygamber (s.a.v) ibadet sayılan hayırlı işleri
sıralarken:
"... Hatta hanımınızla cinsel ilişkiniz bile sadaka
verirmişcesine hayırlı ve yararlı işlerdendir (size ecir ve
sevap kazandırır.)"deyince, orada oturanlardan biri:
- Ya Resûllallah, cinsel arzularımızı doyurmak için
yaptığımız iş nasıl sadaka sayılır, bize sevap kazandırır?
deyince,
Resûl-i Ekrem (s.a.v):
- Aynı işi zina yolu ile yabancı kadınlarla yaşasanız,
günaha girmez misiniz? der.
Adam:
- Evet günaha gireriz, deyince:
- İşte nikâhlı kadınlarınızla ilişkiniz (Allah' ın emri
olduğu için) fakire sadaka vermişcesine size sevap
kazandırır" buyurur.(35)
a- Cinsel ilişki nasıl olmalı?
Eşleri birbirine bağlayan şeylerin başında çocuklar gelir.
Çocuklar da ilişkinin sonucudur. İnsanlığın devamı da buna
bağlıdır. Eşlerin birbirine yaklaşması birçok yararlar
sağladığı gibi aynı zamanda insanlık görevidir de. Fakat bu
ilişki hayvanca değil, insanca olmalıdır. Bunun için de,
kadın ve erkek ilişkiyi iyi bilmeliler ki, ikisi için de yararlı ve
doyurucu olsun, istenilen amaca ulaşılsın. İnsanca ilişki
şöyle olur:
a- Aşk yatağına besmele ile girmeliler. Bu hususta
Resulullah şöyle buyurur:
"Herhangi biriniz hanımı ile cinsel münasebette
bulunmak isteyince; "Bu işe Allah'ın adıyla başlarım.
Allahım! Bizi ve bize vereceğin çocuğumuzu şeytandan
koru" desin. Böyle dua ederek başlarlar ve çocukları
olursa şeytan ona asla zarar dokunduramaz.”(36)
b- Yatakta acele etmemeli. İlişkiden önce sevişerek eşler
birbirini aşka hazırlamalıdırlar. Bu hususta Resulullah
(s.a.v):
"Hanımınızla temas etmeden önce yatakta
şakalaşın, sevişin. Hayvanlar gibi hemen yüklenmeyin"
demiştir.(37)
Bu konuda uzmanlar da aynı şeyi önermektedir. Her
şeyde olduğu gibi bu işte de gelişigüzel değil bilinçli insan
onuruna yakışır şekilde davranmalı ve iki taraf da
birbirinden memnun olup tatmin olmalıdır.
Genellikle genç kadınların cinsel duyguları erkeklerden
daha geç uyanır. Erkek acele eder de bir an önce hevesini
almak isterse kadın tatmin olup boşalmadan (orgazm
olmadan) önce erkek işini bitirmiş olur. Bu ise kadına
haksızlıktır ve onu haklı olarak sinirlendirir. Bu hâlin
devamı evlilik saadetini zedeler. Peygamberimizin
de tavsiye ettiği gibi temasa başlamadan önce kadının
hassas yerlerini okşamalı, öpüşmeli ve sevişmeli. Bu
hareketler kadını cinsel yönden uyarır, heyecanlandırır ve
ilişkiye hazırlar. Kadın da kendine özgü hareket ve
cilvelerle erkeğini uyarır ve onu hazırlar. Böylece aşk
oyununu birlikte heyecanlanarak oynarlar. Beraber tatmin
olur, beraber boşalırlar. Böylece birbirlerini hoşnut etmiş
olurlar...
Bu önemli meseleyi biraz daha açıklayalım: Orgazma
ulaşma, yani cinsel ilişki sonucu boşalma ve tatmin olma
olayında kadınla erkek ters orantılıdır. Şöyle ki: Genellikle
kadınlar genç yaşlarda, erkekler ise ileri yaşlarda daha geç
orgazma ulaşırlar. Bunun tersi olarak kadınlar ileri yaşlarda
erkekler ise genç yaşlarda daha çok istekli olur ve tez
boşalırlar. Bunun sonucu olarak gelişigüzel, sıradan cinsel
temas yapan eşler arasında -gençken de yaşlı iken dedengesizlik
ve çelişki olur. Bu hâlin devamı da eşlerin
aralarında gerginliğe sebep olur. Hatta kendileri tatmin
olmadan kocaları işlerini bitirmiş olan genç kadınlar,
kendilerini kocalarının cinsel arzuları için bir alet oldukları
kanısına kapılırlar. Bu hâlin devamı onları üzer ve
sinirlendirir.
Evlilikten umdukları hayallerinin suya düştüğünü
sanırlar. Bu duygu onları çıldırtır ve hırçınlaştınr. Bu yüzden
Allah, bu hususta:
"... Hanımlarınızı kendinizden önce düşünün..."(38)
buyurmuştur.
Bütün bu gerçekleri öğrendikten sonra Peygamberimizin:
"Cinsel ilişkiden önce yatakta sevişin" (39) sözünün
değerini daha iyi anlıyoruz.
İşte İslâm Peygamberi Hz. Muhammed (s.a.v) her yönden
ümmetinin hocası ve her bakımdan insanlığın rehberidir.
Özellikle yeni evliler bu sözü kulaklarına küpe
edinmelidirler...
Aşk yatağında eşler sırf kendi kendilerini
düşünmemeliler, eşlerini de birlikte düşünmeliler.
Birbirlerinin cinsel durumunu ve isteklerini bilmeliler.
Hangisi daha önce boşalıyorsa, aşk yapmadan önce uyarıcı
hareket ve okşamalarla eşini uyarıp ona heyecan ve enerji
vermelidir. Bu basit hareket eşinin kalbine girmenin
iksiridir. Sevişmeden çiftleşivermek hayvana mahsustur.
İnsan, önce sevişir
sonra birleşir. Bu ilginç bahsi, Peygamberimizin,
konumuzla, yakından ilgili şu sözüyle bağlıyorum:
"Sizden biri hanımı ile cinsel ilişki kurduğunda onu
doyursun, kendisi orgazm'a ulaşıp doyunca (boşalınca)
acele edip ilişkiyi kesmesin, hanımı da orgazm'a ulaşıp
tatmin oluncaya kadar (boşalıncaya dek) ilişkiyi
sürdürsün."
c- Aşk yatağına tamamen soyunup girmeliler. Ne kadar
ince de olsa, giydikleri herhangi bir elbise aralarına bir
perde olur ve vücutlarının elektriklenmesini engeller.
Ancak üzerlerini örtmelidirler. Çünkü tamamen açıkta
yapılan ilişki hayvanlara hastır. Kulları için gereken her şeyi
Kur'an-ı Kerim'de bildiren Allah, aşağıdaki âyette bu
dediklerimize işaret etmektedir:
"Oruçlu olduğunuz günlerin gecesinde eşlerinizle
cinsel temasta bulunmanız helâl kılındı. Onlar sizin için,
siz de onlar için birer elbise gibisiniz..."(40)
İleride açıklayacağımız gibi bu âyet birçok yönden
yorumlanabilir. İkinci cümlenin bir yorumu da şöyledir:
Elbise vücudu sardığı gibi eşler de aşk yatağında cinsel
ilişki sırasında elbise yerine birbirini sararlar. Bu hâl
ilişkinin daha doyurucu olmasını sağlar. Bu da eşlere zevk
ve mutluluk verir.
d- Erkek yatakta kaba, bencil ve acımasız olmamalıdır.
Zira kadın vücudu narin yaratılmıştır. Ona çok nazik
davranılmalıdır. Hele evliliğin ilk günlerinde daha da
dikkatli olmalıdır. Ağırlığın da onun üzerinde olduğunu
unutmamalı, ona karşı hareketleri acı verici değil, hayat ve
zevk verici olmalıdır.
Ancak kadın da ölü gibi soğuk ve katı olmamalı, sıcak ve
hareketli olmalı, çekici davranışlarıyla, erkeğine güç ve
kıvanç vermelidir.
Cimrilik çok kötüdür. Cimrileri ne Allah sever, ne de
kullar. En kötüsü de erkeklerin ailesine ve hanımına karşı
cimri oluşu, hanımların da kocalarına karşı cimrilik
etmesidir. Bu hususta Resulullah (s.a.v) erkeklere;
" En hayırlınız, ailesine daha yararlı olanınızdir." (41)
"Aranızda ailesine en hayırlı olanınız benim." (42)
"Harcadıklarınızın en yararlı olanı ailenizin ihtiyacı için
harcadığınızdır"(43) demiştir. Hanımlar hakkında da:
"Bir erkek hanımını yatağa çağını; o da (cimrilik
yaparak) gelmez de kocasını gücendirirse o gece sabaha
kadar melekler o kadına beddua ederler"(44) buyurmuştur.
Kadınlar kocalarını kırmamaya çalışmalıdır. Erkeğini seven
ve saadetine gölge düşürmek istemeyen kadınlar kocalarından
hiçbir şeylerini esirgememelidirler. Meşru ve makul
mazeretleri yoksa kocalarının isteklerini vaktinde yerine
getirmelidirler. Allah'ın emri de böyledir:
"Kadınlarınız sizin tarlalarınızdır. (Cinsel yönden sizi
doyurur ve size çocuk verirler) O hâlde tarlalarınıza
istediğiniz zaman ve nasıl isterseniz öyle yanaşın. Onları
kendinizden önce düşünün. Onların da sizden tatmin ve
memnun olmasını sağlayın. Onlara eziyet etmekten ve
Allah'ın buyruklarına aykırı davranışlardan sakının. Her
hâlde onun huzuruna çıkacağınızı unutmayın. Buyruklarıma
uyanlara müjdele (Ya Muhammed)."
Hanımlar şunu daima hatırlamalıdırlar: Kocasına cimrilik
eden bir kadın meleklerin bedduasını aldığı gibi, Allah'ı da
gücendirir. Çünkü emrine uymamış olur. Bu hususta kadının
cimriliği; kocasını küstürür, sinirlendirir, kızdırır, uykusunu
kaçırır, işlerinde başarısız olmasına sebep olur. (Geniş bilgi
için bkz. Mutluluk Yolları Hayat Kitabı 1, s. 75) Hatta
evinden kopup yabancı kadınlarla ilişki kurmasına ve kötü
yola düşmesine yol açar. Hele bir de giyimine, makyajına
ve kocasına daha güzel görünmeye özen göstermiyorsa...
İşte kötü yola giden erkeklerin çoğunun evli erkekler
olmasının bir nedeni de budur.
Hayat kadınları ve sokak kadınları eşinden yüz
bulamayan ve eşi tarafından tatmin edilemeyen erkekleri
avlar, onları kendi ağlarına düşürürler. Kadınlık sanatında
usta olan kadın, kocasını kendisi avlar. Onu yabancı avcıların
ağına düşmekten korur, kocasına sahip olur. Onu gerçekten
kendinin kocası, evinin bekçisi ve ailesinin koruyucusu kılar.
Hz. Peygamberin eşi Aişe validemizin şu sözleri
hanımlara ne güzel ibret verici bir derstir:
"Ramazan'dan kalma oruç borçlarımı (Resulullah her
an belki benimle bulunmak ister düşüncesiyle) kaza
etmiyordum, ancak O'nun daha çok oruç tuttuğu
Şaban ayında kaza ediyordum.(45)
Erkekler de yukarıdaki âyette buyrulduğu gibi
hanımlarını kendilerinden önce düşünmeliler, hâllerinden
anlamalılar. Mazeretleri varsa onlardan birşey
istememeliler. Böyle yapmazlarsa onları üzmüş olurlar.
Hem de günâha girerler. Allah bu hususta şöyle buyurur:
"Ya Muhammed, sana kadınların ay hâllerinden
soruyorlar. De ki: O, kadınlar için rahatsızlıktır. Âdet
hâlinde iken temizleninceye kadar onlara yanaşmayın. Yani
cinsel ilişkide bulunmayın. Temizlendikten sonra onlara
Allah'ın izin verdiği şekilde yanaşın. Şüphesiz Allah tövbe
edenleri ve pisliklerden arınanları sever."(46)
Erkekler hanımlarının hasta ve yorgun olduğu zamanlarda
ve sayılı günlerinde sadece koca olarak değil, onlara
şefkatli bir baba ve samimi bir arkadaş gibi davranarak
dertlerini dinlemeliler ve onlara yardımcı olmalılar,
sıkıntılarını unutturmalılar.
Eşlerin şunu da hatırlarında tutmalarında yarar vardır:
İnsanın hâli her zaman bir olmaz. Çünkü insan robot
değildir. İnsanlar çok yönlüdür ve yapacağı işler sınırsızdır.
Eşlerden biri eşinin istekli olmadığı bir şeyi ondan
isterse, hele bunun için onu zorlarsa tepki ile karşılaşır, eşi
çekinerek veya korkarak tepki göstermese bile kalbi kırılır.
Üstelik gönülsüz ve zoraki yapılan işlerde hayır olmaz. Bu
gerçeği gözönüne alarak eşini istemediği şeylerde
zorlamamalıdır. Eğer isteğinin yerine gelmesinde yarar
varsa, onu tatlı dille izah etmeye çalışır, ikna ederse,
istediğini güzellikle yaptırır. Tatlı dille kapalı kapılar açılır
ve gönüller fethedilir.
Aşırı ilişki zararlıdır
Herşeyin aşırısı zararlı olduğu gibi, cinsel ilişkinin de azı
yararlı, çoğu zararlıdır. İnsanı çabuk ihtiyarlatır, gücünü
azaltır, gözlerini zayıflatır, gözlerinin altını morlaştırır ve
çukurlaştırır. Yüzünü çirkinleştirir, iliklerini emer ve
dizlerde derman bırakmaz. Herşeyde bizlere doğru yolu
gösteren Peygamberimiz bu hususta da:
"Suyunu israf ederek, Allah'a asi olmakdan sakın.
Çünkü o (temas sonucu senden boşalan meni) gözlerinin
feri ve dizlerinin dermanıdır" demiş, başka bir hadisinde
de:
"... Gençliğinden ihtiyarlığına güç bırak"
buyurmuştur.
Bilinçli yaşayan ve iradesine hakim olan kişiler cinsel
ilişkilerinde itidalli olurlar, genel sağlıklarını koruyarak,
kendilerine güç veren besinlerden de yararlanarak
ömürlerinin sonuna kadar ilişkilerini sürdürürler. (Bkz.
Mutluluk Yolları Hayat Kitabı 1, Güç Veren Besinler s. 59)
Cinsel gücü azaltan sebepler
Burada cinsel güçten düşürücü şeyler hakkında bazı
pratik bilgiler vereceğim. Aşağıdaki hâller kişiyi iktidardan
düşürür ve onu güçsüz kılar:
a - Hastalıklar
b - İsraf (aşırı ilişki)
c - Evham, korku, utanmak ve iradesizlik
d - Gıdasızlık ve hatalı beslenme
e - Oburluk ve aşırı şişmanlık
f - Kötü alışkanlıklar
g - Uykusuzluk ve aşırı yorgunluk
h - İlişkiye düşkün olanların devamlı beraber yatması
ı - Erkeklik ve kadınlık vasıflarından uzaklaşmak
(cinsiyetini korumamak)
k - Eşlerin isteksiz oluşu
ı - Eşini yatakta bekletmek
Şimdi bunları biraz açıklayalım:
a- Hastalıklar
Bütün bedensel ve ruhsal hastalıkların kişinin gücünü
azaltıp çalışmalarını engellediği gibi, cinsel ilişki
bakımından da onu başarısız kılar. Bu hâl ise onu daha çok
ümitsizliğe düşürür ve dünyasından bezdirir. Bu üzücü
sonucu gözönüne alarak insan hem bedensel hem de ruhsal
sağlığını korumalı ve hastalanmadan yaşamayı öğrenmelidir.
Bu da Mutluluk Yolları kitabımızın başındaki sağlık
kurallarını uygulamakla sağlanır. Bu hususta asla kuşkuya
düşülmesin. Dediklerimiz yapıldığı sürece -Allah'ın yardımı
ile- sonuç kesindir. Deneyin, görün. Bu konuda,geniş bilgi
için (Bkz. Mutluluk Yolları Hayat Kitabı 1, s. 29,51)
b-İsraf
Her şeyde olduğu gibi cinsel ilişkinin sıklaşmasının da -
yukarıda değindiğimiz gibi- birçok zararları vardır ki,
bunların başında erkeğin gücünü azaltması ve kadını yorup
yıpratması gelir. Her erkek şunu bilsin ki, gençliğinde
hanımı ile cinsel ilişkisini artıran, yaşlılığına birşey
bırakmaz. Hem de çabuk ihtiyarlar. Allah'ın takdiri eceli
gelmeden de oluverir. Şehvetine düşkün olanların, erken
öldüğü inkâr edilemez bir gerçektir.
c- Evham, korku, utanmak ve iradesizlik
Evhamlı ve korkak insanlar her şeyde başarısız olurlar.
Karıkoca ilişkileri de buna dahildir. Böyleleri herhangi bir
sebeple bir ilişkisinde başarısız olunca gücünün azaldığını
sanır ve bu anlamsız duygu onu da güçten düşürür. Tıpkı
denizde boğulacağını anlayan kimsenin güçsüz kaldığı gibi.
Bundan sonra da kuruntu, evham ve başarısızlık birbirini
kovalar ve korku kendisini tamamen kaplar. Bu gibilerin
iradesi kuvvetli olmaz ki irade gücüyle evham ve korkularını
yensinler.
Bir de cinsel yönden eğitilmemiş bazı gençler
özellikle kızlar yeni evlilik günlerinde utangaçlık ya da
korku yüzünden başarısız olurlar. Bunun üzerine telaşa
kapılan büyükler, bağlanmış, büyülenmiş... gibi hurafe ve
benzeri sözlerle gençleri korkutarak onları daha da güçsüz
ve başarısız kılarlar. Hâlbuki meydanda ne bağlanmak, ne
bağlayan ne de büyü vardır. Bunlar geri kalmış kafalara
yerleşmiş hurafelerdir. Gençlerimiz böyle uydurma
hurafelere inanmasınlar. Mutluluk Yolları Hayat Kitabı 1'de
Huy Değiştirme bahsinde açıklanan (s. 141) telkin yolu ile
iradelerini kuvvetlendirerek cesaretlerinin güçlerini
artırsınlar.
d- Gıdasızlık ve hatalı beslenme
Bütün canlılar gücünü besinden alırlar. Mutluluk Yolları
Hayat Kitabı 1in sağlık bölümünde değindiğimiz gibi yeteri
kadar ve dengeli beslenmekle kişi her bakımdan gücünü ve
kuvvetini artırır. Beslenme eksildikçe güç de eksilir. (Cinsel
Gücü Artıran Besinler Bkz. Mutluluk Yolları I, s. 59) Bu
kuralı gözönüne alarak evlilere normal beslenmeyi tavsiye
ederken, bekârlara daha az yemelerini tavsiye ederim. Hz.
Peygamber de bekâr gençlere şöyle seslenir:
"Gençler! Evlenin. Çünkü evlenmek sizi harama göz
dikmekten korur. Durumu evlenmeye müsait olmayanınız
oruç tutsun. Çünkü oruç onlar için kalkandır, onları
frenler ve zinadan korur." ^
Gıdasızlık kadar hatalı beslenmek de insanı güçten
düşürür. Bu yüzden dengeli beslenmeye özen
göstermelidir.
e- Oburluk
Gıdasız kalan kimse güçten düştüğü gibi aşırı beslenmek
de, kişinin genel sağlığını bozar, vücudunu büyütür, gücünü
azaltır. Onu şişmanlatır, ömrünü kısaltır ve aşk yatağında
başarısız kılar. Beslenmenin normali yararlı, aşırısı
zararlıdır. Bu konunun açıklaması Mutluluk Yolları I,
kitabımın Dengeli Beslenme bölümünde (bkz. s. 35)
yapılmıştır.
f- Kötü alışkanlıklar
Sigara, içki, uyuşturucu ve kumar gibi kötü alışkanlıklar -
birçok zararının yanısıra- insanı cinsel güçten de düşürür.
Çünkü bunlar insanın sağlığını zedeler, sinirlerini gevşetir,
neşesini kaçırır ve huzurunu bozar, ruhsal bunalıma düşürür.
Bütün bunlar karı-koca ilişkisini olumsuz yönde etkiler.
g- Uykusuzluk ve aşırı yorgunluk
Bunlar da kişiyi hâlsizleştirir, sinirlerini zayıflatır ve
gücünü azaltır. Okurlarıma uykularının sağlıklı ve
dinlendirici olması için Mutluluk Yolları kitabımın sağlık
bölümünün uyku ve dinlenme bahislerini okumalarını ve
uygulamalarını tavsiye ederim.
Uykusuzluk ve yorgunluk sinirleri gevşetir, zayıflatır,
vücudu halsiz bırakır. Bu durumda ilişki kuramaz ki, aşk
oyununda başarılı olsun. İşte uykuyu kaçıran ve sinirleri
bozan herşey erkeklik gücünü azaltır. Başarılı olmak
isteyenler fazla yorulmasınlar, yeteri kadar rahat
uyusunlar, yatmadan önce çay, kahve ve şekerli tatlılar gibi
uykuyu kaçıran şeyler almasınlar. Tatlılar beyne enerji
verir. Bu durumda uyku tutmaz. Olumsuz yönden uykuyu
etkileyen her şey insandaki bütün güçlerin azalmasına
sebep olur. İnsanın rahat uyumasını sağlayan her şey
insandaki bütün güçlerinin artmasını sağlar.
h- Devamlı beraber yatmak
İlişkiye düşkün olan eşlerin normal zamanlarda yalnız
yatmaya alışmaları rahat uyumalarını, sağlıklı olmalarım,
aralarında sevginin artmasını ve aşk yatağında başarılı
olmalarını sağlar. Bunun için normal zamanlarda ayrı
yataklarda ama yan yana yatmaları yararlı ve önemlidir.
Hiç kimse ömrünün sonuna kadar eşi ile beraber yatmayı
garanti edemez» Eşlerden biri yakınlarına yatılı misafir olur
veya gurbete gidebilir. Nihayet ecel ayırabilir... Eklikte
yatmaya alışmış eşler böyle zamanlarda tedirgin olur,
huzuru kaçar ve sağlığı bozulur.
Önceden ayrı yatakta yalnız yatmaya alışınca bunların hepsi
önlenmiş olur. Bu konuyu biraz açıklayalım:
İnsanın rahat uyuyabilmesi için yatakta rahat hareket
edebilmesi, başkası tarafından rahatsız edilmemesi
gerekir. Beraber yatan kimse uykuda sağa sola dönerken
yanında yatan, bu hareketlerini engeller ve onu uyandırır.
Böylece ikisi de uykuda rahatsız olurlar.
Bünyeler, istekler ve duygular farklıdır. Eşlerden biri
sağlığa daha yararlı olduğu için sert yatakta yatmak ister,
öbürü ise yumuşak bir yatakta.. Veyahut birisi üzerine ince
bir pike almak isterken öbürü kalın bir battaniye veya
yorgan almak ister. Bu durumda ikisinin birden isteklerinin
olması imkânsız. Birinin dediği olursa, diğeri rahatsız olur ve
sağlığını bozabilir. Bu gibi hâller aralarında tartışmaya ve
anlaşmazlığa yol açabilir. Ayrı yatakta yatarlarsa ikisi de
dilediği gibi davranır, rahatlar.
Sağlık bölümünde uyku bahsinde değindiğimiz gibi
uykunun sağlıklı olması için belli saatte yatıp, belli saatte
kalkmak lazımdır. Ayrıca insan başını yastığa koyunca hemen
uyumalıdır. Aynı yatakta yatınca bunlar aksar.
Bunlardan daha önemlisi erkek vücudu kadın vücuduna
yanaşınca veya değince bir elektriklenme olur, cinsel hisler
uyanır, irade zayıflar ve eşleri daha çok aşk yapmaya iter.
İşte devamlı aynı yatakta yatan eşler cinsel ilişkilerini
düzene koyamazlar. Buna paralel olarak diğer işleri de
gelişigüzel yürür. Düzensiz geçen hayat verimsiz, tatsız ve
mutsuz olur. Ama bu sakıncaların hiçbiri yoksa, bir yatakta
sarmaş dolaş yatabilir ve afiyetle uyurlar.
ı- Cinsiyetini korumamak
İnsanı cinsel güçten düşüren şeylerden biri de erkek
veya kadının cinsel vasıflarını korumamasıdır.
Yaratılışta erkeğin kendine özgü, kadının da kendine özgü
vasıfları vardır. Eşler bunları koruyamazlarsa aşk yapma
istekleri azalır, evlilik yaşantıları hep düzensiz ve başarısız
olur. Bu üzücü hâllere düşmemek için her iki cins de
kendine mahsus vasıfları korumalı, hatta geliştirmelidir.
Allah erkekleri güçlü kuvvetli, kadınları zayıf ve narin
yaratmıştır. Çünkü erkeğin yapacağı işler kadının
yapacağı işlerden daha çok kuvvet gerektirir. Bu
yüzdendir ki, Allah kadının geçimini, masrafını ve bütün
ihtiyacını erkeğe yüklemiştir. Kadından, doğumundan
evlenmesine kadar babası veya velisi, evlendikten sonra da
kocası sorumludur. Erkek bu yükü rahatlıkla taşıyabilmesi
için daima gücünü korumalı, hatta artırmalıdır. Çünkü aile
çoğalıp büyüdükçe erkeğin yükü de artar. Erkek
yaşlandıkça kuvvetten düşer. Allah bu hususta şöyle
buyurur:
"Ey insanlar, kendinizi ve ailenizi -yakıtı asi insanlar
ve taş olan ateşten- yani azaba götürücü hâllerdenkoruyunuz.."(
48)
Yani kendinizi ve ailenizi sıkıntıya sokucu ve cehenneme
götürücü hâl ve davranışlardan kaçının.
"Allah insanların kimisini (erkekleri) kimisinden
(kadınlardan) sorumlu ve güçlü kıldığı için ve kadınların
bütün ihtiyacını, erkekler kendi mallarından
karşılamalarından dolayı, erkekler kadınların idarecisi ve
koruyucusudurlar. Her bakımdan onlardan
sorumludurlar."(49)
Hz. Peygamber de:
"Erkek evinin ve ailesinin çobanıdır. Onlardan ve
onların her şeyinden sorumludur" demiştir.(50)
Erkek gücünü yitirince işinde de, evinde de, aşk
yatağında da görevini layıkıyla yapamaz. Her bakımdan
başarılı olması için erkekçe giyinmesi ve yaşaması, gücünü,
kuvvetini ve enerjisini muhafaza etmesi gerekir.
Kadın da kadınlık vasıflarını korumalıdır. Giyiminde,
süslenmesinde, konuşmasında ve bütün hareketlerinde
kadınca davranmalı, kadınlık vasıflarını daha da
geliştirmelidir. Böylece cinsel yönden güçlenir, erkeğinin de
gücünü artırır. Çünkü erkeğin cinsel gücü kadının çekiciliği
ile orantılıdır. Kadın, kadınlaştıkça çekiciliği de artar.
Böyle yapmaz da, erkek gibi giyinir, erkek gibi konuşur,
erkekçe davranır, erkekliğe özenir ve her şeyiyle erkeğe
benzemeye çalışırsa, erkekleşir, katılaşır, kadınlığın ne
zerafeti ne letafeti ve ne de
çekiciliği kalır. Böyle kadınların kocalarıyla ilişkileri aşk
oyunu olmaktan çıkar, sadece zoraki bir çiftleşmek olur.
Erkek de böyledir. Bazı sahne sanatkârları gibi, kadınca
giyinen, hareketlerinde cilve satan, sesini ve konuşmasını
kadına benzeten ve kadınca davranan erkekler, erkeklik
görünümünü kaybederken, erkeklik cazibesini ve erkeklik
gücünü de yitirirler. Bu gibilerin bazısı hiç evlenmez, bazısı
evlenir fakat başarısız olduğu için karısını elinden kaçırır,
ya da başkaları için evlenir. Bazıları da hanımının imanlı,
muhafazakâr, çilekeş ve sabırlı olması nedeni ile evlilik
hayatını sürdürür. Fakat bunların hepsi de başarısız oldukları
için mutlu olamazlar. Hanımlarına da layıkıyla erkeklik
yapamazlar. Onu da mutsuz kılarlar.
Bütün bunları ve daha nice kötülükleri göz önüne alarak
Hz. Peygamber (s.a.v):
"Kadınlığa özenen, kadınlara benzemeye çalışan ve
kadınca davranan erkeklere ve erkekliğe özenen,
erkekler gibi davranan ve kılık kıyafetini erkeklere
benzeten kadınlara Allah lanet etsin"(51) diyerek kadınsı
erkeklere ve erkeksi kadınlara beddua etmiştir. Allah'ın
sevgilisi büyük Peygamberin bedduasını alanların başarılı ve
mutlu olacaklarını sanmıyorum.
Erkek de- yaradılıştan sevme ve okşama duygusu,
kadında ise sevilme ve okşanma isteği vardır. Onun için
bütün âşıklar ve şairler türkülerini, şiiri ve şarkılarını kadın
üzerine yazmışlardır. Tarih boyunca toplumlar kadının
süslenmesini isterken, erkeğin makyaj yapmasını
yasaklamıştır. Dinimiz de altın zineti ve ipek elbiseyi
erkeklere yasaklarken kadınlara her türlü zineti, makyajı
ve en ağır ipek kumaşları serbest bırakmıştır. Fakat bunlar
başkalarına güzel görünmek için değil, kocasına güzel
görünüp daha çok sevilmek içindir...
Eşler evlilik hayatında özellikle cinsel ilişkide başarılı
olmaları için, erkek sevmesini, kadın da sevilmesini
bilmelidir. Herşeyde olduğu gibi, bunlarda da bilinçli
olmalıdır. Zaten Allah kadını -sevilmesi için- sesini ince,
tenini yumuşak, tüysüz, pürüzsüz ve daha güzel yaratmıştır.
Kadın kocasına güç verip daha çok sevilmesi için
bu vasıflarını ve formunu korumalıdır. Eksik olanları ve
eksilenleri ustalıklı giyim ve makyajıyla tamamlamalı,
hatta artırmalıdır. Çünkü güzelliğin yarısı ten, yarısı
makyaj ve kıyafettir.
Bir kadın kendine bakmaz, giyimine özenmez, hantallaşır
ve olduğundan daha yaşlı görünürse, cazibesini kaybeder,
sevilmez hâle gelir. Cinsel arzuları zayıflar. Böyle
kadınların ilişki bakımından kocasına hayrı olmaz. Kocaları
da ya yeni bir evlilik yapar, ya da başka bir kadınla yasak
ilişki kurar. Yuvaları mutsuz olur. Bazen ayrılığa kadar
gider. Kendini, kocasını ve çocuklarını mutlu kılmak isteyen
bir kadın, kendine iyi bakmalı, daima istekli ve cazibeli
olmalıdır. Yaşı kaç olursa olsun... Erkek de kadınına bu
fırsatı tanımalı ve bu konularda ona yardımcı olmalıdır.
i- Eşlerin isteksiz oluşu
Bu da cinsel gücü olumsuz yönde etkiler. İstemeyerek
yapılan ilişkiler hem tatsız hem de sönük olur. Hele kadın
istemeyerek zorlanırsa, ona dayak atmışcasına yorucu ve
üzücü olur. Bu da karı-koca ilişkilerini zedeler. Erkekler bu
hususa dikkat etmeli ve hiçbir şeyi zorla yapmaya
kalkmamalıdırlar. Yoksa haksızlık ve eziyet etmiş olurlar.
Eşler aşk yatağında ne kadar neşeli ve istekli olursa o
denli başarılı ve mutlu olurlar. İstek ve neşe gücü artırır ve
insanı başarılı kılar.
j- Yatakta bekletmek
Eşleri gücendiren hâllerden biri de aşk yatağında eşi
tarafından bekletilmesidir. "Beklemek ateşden daha
zordur" derler. Öyle ya, yemek pişinceye kadar saatlerce
bekleriz de, pişip sofraya gelince üç beş dakika
bekleyemeyiz, ağzımızı yakarak yeriz. Çünkü beklemek
ateşten zordur.
Eşler aşk yapmak isterler de biri soyunur yatağa girer,
öbürü özel işleriyle oyalanırsa, bu hâl beklemekte olan eşini
üzer, öfkelendirir ve hoşa gitmeyen hâllere sebep olur.
Buna meydan vermemek için, aşk yatağına mutlaka
beraber girmeliler, birbirlerini yatakta bekletmemeliler.
Ekinin özel işi varsa daha önce yapmalı, yahut ertelemelidir.
Hamilelikte cinsel temas
Kimileri kadın hamile iken, karnındaki çocuğa zararı olur
korkusu ile cinsel ilişkiden kaçınırlar. Bu, bilgisizlikten
kaynaklanan yanlış bir davranıştır.
Gerçek olan şudur ki, hamile kadın ilişkiye, hamile
olmadığı zamanlardan daha çok istekli olur. Hamile bir
kadının istek ve özlemi yerine getirilmeyince hem ruhsal
bakımdan kadına zararlı, hem de oluşmakta olan karnındaki
çocuğa zararlıdır. İstek ne olursa olsun. Sadece ilişkiye
mahsus değildir. Bütün isteklerde durum böyledir. Bu,
genel bir kuraldır. Yeter ki, istenilen şey makul olsun.
Kocaları hamile eşleriyle cinsel ilişkilerini dikkatli ve
şefkatli sürdürürlerse, ne kadın zarar görür, ne karnındaki
çocuk. Yeter ki, ilişki yorucu ve aşırı heyecanlı olmasın.
Heyecan demişken çok önemli bir uyarı yapalım: Her
zaman zararlı olan aşırı heyecan, özellikle ilişki sırasında
çok daha zararlı ve tehlikelidir. Kalbin durmasına ve ani
ölüme sebep olabilir. Heyecan da yemek gibidir. Kararlısı
yararlı, aşırısı zararlıdır.
İlişki bahsini şu âyeti kerime ile noktalayalım:
"Hanımlarınızla iyi geçinin"
B Ö L Ü M 3
Güzel
geçim
Evlilik hayatında güzel geçim
Evlenecek kimseler -erkek olsun, kadın olsun- evlilik
sorunlarını bilmeli ve kendilerini ona göre
hazırlamalıdırlar.
Bekârın yuvası olmaz. Yuvası olmayınca da yuva ile ilgili
bilgilere lüzum görmezler. Fakat evlenince durum değişir.
Sıradan bir evlilik değil de, mutlu bir evlilik hayatı yaşamak
isteyenler, bu hususta bilgi sahibi olmalıdırlar. Örneğin bir
kadın evlilik hayatında mutlu olmak istiyorsa, kocasını
mutlu etme yollarını bilmelidir. Erkek de böyledir. Evlilik
hayatında mutlu olması, hanımını mutlu kılmasına bağlıdır.
Hanımını rahat ettirdiği sürece kendisi de rahat eder,
birlikte huzur içinde yaşarlar.
Günümüzde kimilerinin düşündüğü gibi evlilik sadece
duygusal bir sevişmeden veya cinsel ilişkiden ibaret
sanılmamalıdır. Böyle düşünenler evlilik hayatında mutlu
olamazlar. Zaten böyle evlilikler kısa ömürlü olur. Yahut da
sıradan, mutsuz bir evlilik olur.
Birbirine yabancı iki şahsın yapacağı evlilik, ömür boyu
mutluluk yuvaları olduğu gibi, üreyerek büyüyen bir ailenin
temeli, hatta gelecek devletin temel taşlarından biridir.
Çünkü devlet ailelerden meydana gelir. Bir devletin idaresi
ve sayısız sorunları, basit bir aile idaresinin ve sorunlarının
devamıdır. Devlet idaresi kolay olmadığı gibi, aile idaresi
de kolay değildir. Evlenen kimseler bu sorunları bilmeliler,
kendilerini ona göre hazırlamalılar. Evlilik hayatını
gelişigüzel değil, bilinçli yaşamalılar.
Evlileri mutlu kılan şeylerin başında eşlerin güzel
geçinmeleri gelir. Evlilik eşlere mutluluk getirirse güzeldir.
Üzüntü veriyorsa kadına işkence, erkeğe azap olur.
Evlenen çiftler daha güzel ve daha üstün bir hayata
kavuşacaklarını hayal ederler. Özellikle genç kızlar ve
kadınlar... Ne yazık ki, bu hayaller her zaman
gerçekleşmez.
Yeni evliler evliliğin verdiği heyecanla birbirlerine saygı
gösterir, sevimli gözlerle bakarlar ve birbirlerini
kırmamaya çalışırlar. Geçimsizliği hatırlarına bile
getirmezler. Günler, haftalar ve aylar geçtikçe kimi
evlilerde ateşli heyecanlar söner, tabiatlarındaki çatlaklar
meydana çıkar, gözükür, sevgi çiçekleri solar ve diken gibi
batan kötü huylar meydana çıkar. Artık imalı sözler, dargın
bakışlar, kırıcı davranışlar, surat asmalar, çekişmeler
birbirini kovalar. Bazen bu hâl ayrılığa kadar gider.
Evlileri mutsuz kılan şeylerin başında geçimsizlik gelir.
Birçok ailede eşlerin en çok yakındıkları şey budur. Bundan
yakınmakta da haklıdırlar. Zira evlilik hayatında en çok
istenilen şey güzel geçimdir. Bu olmazsa evlilik neye yarar
ki!
Aralarında uyum sağlayamayan eşler birbirine kahreder,
kadere küser, ümitsizliğe düşerler, hayatları zehir olur.
Hâlbuki uyuşmazlığa sebep olan hâl ve davranışlarını
anlamaya çalışsalar, kusurlarını görür ve düzeltirler. O
zaman rahatça anlaşır, aralarında uyum sağlar, güzelce
geçinirler ve mutlu yaşarlar. Evlilik yuvasında mutluluğun
kaynağı güzel geçinmek olduğu gibi, mutluluğu yıkan şey
de geçimsizliktir. Allah evlileri bundan korusun.
Ailede asıl olan ve beklenilen, güzel geçinerek mutlu
olmaktır. Geçimsizlik sonradan meydana çıkan sebeplerden
kaynaklanır. Bunları bilir ortadan kaldırırsak, yahut bu gibi
hâllere meydan vermezsek, huzurumuzu bozmadan yaşarız.
Bunları aşağıda sıralıyorum:
Geçimsizliğe sebep olan hâller
Genellikle geçimsizliğe sebep olan hâller şunlardır:
a) Huyların uyuşmaması
b) Eşlerin birbirini anlamaması
c) Eşine ve eşinin yakınlarına saygısızlık
d) İnatçılık
e) İnanç ve görüş ayrılığı
f) Sinir ve öfke
g) Bencillik
h)Güvensizlik
ı) Başkalarının sözüne kanmak
j) Kaynana baskısı
k) Eşlerden birinin ikinci plana itilmesi
1) Kocanın baskısı m) Kötü
alışkanlıklar n) Malî sıkıntı o) Hâline
razı olmamak p) Eşlerden birinin
başkasını sevmesi
İşte bunlardan biri veya birkaçı olunca ailenin huzuru
bozulur geçimsizlik başlar.
Şimdi bunları teker teker ele alalım:
a- Huyların uyuşmaması
Farklı aile ve toplumlarda yetişen insanlar, birbirlerinden
farklı huy ve alışkanlıklar edinirler. Bunlar evlenip bir araya
gelince aralarında bir çelişki ve zıtlaşma olur. Eşlerden her
biri alışkanlıklarından fedakârlık etmezse de onları olduğu
gibi devam ettirmek isterse, uyuşmazlıklar olur. Böylece
geçimsizlik başlar. Bunu fırsat bilen şeytan ve şeytan ruhlu
arabozucu insanlar, karı-kocanın aralarını daha da açmaya
çalışırlar.
Eşler buna meydan vermemeliler ve aralarında akıllıca
anlaşmalılar. Huyların kötüsünü atarak ve iyisini
kabullenerek huylarını birleştirmeye çalışmalılar. Bunun
gerçekleşmesi, iki tarafın da fedakârlık göstermesi ile
mümkündür. Zaten insan fedakârlık yapmazsa hiçbir yerde
kimseyle geçinemez. Ömür boyu bir arada yaşamak
zorunda olan eşler güzel geçinerek huzur içinde
yaşayabilmek için fedakârlık yapmalılar. Bu, kendi
menfaatleri gereğidir. Hoşgörülü olmalılar ve huylarını
güzelleştirerek kaynaşmalılar. Her şeyi söz konusu
yapmamalılar. Eşlerinin hoşa gitmeyen bir davranışı olursa
hoş görmeliler. Yahut da güzellikle düzeltmeye çalışmalılar.
Birbirlerini hoş görmedikleri davranışlarını görmezlikten
gelmeliler. Birbirlerinin kusurlarını affetmeliler ki, Allah
da kendilerinin gü
nahlarını affetsin. Bakınız bu hususta Allah ne buyuruyor:
"S/z karşınızdakinin kusurlarına bakmayın, affedin. Allah'ın
sizi affetmesini istemez misiniz? Allah affedici ve
bağışlayıcıdır" (52) Siz de öyle olun.
b- Eşlerin birbirini anlamaması
Geçimsizliğin sebeplerinden birisi de, eşlerin birbirini
anlamamasıdır. İnsanların yüzleri ve sesleri birbirine
benzemediği gibi, duygu ve istekleri de başka başkadır.
Evlenen kimseler her şeyden önce eşini, eşinin istek ve
özlemlerini anlamaya çalışmalıdır. Eşler birbirini tanır,
istek ve arzularını yerine getirmeye çalışırsa kolayca
anlaşırlar, güzel geçinerek mutlu bir hayat sürdürürler.
c- Eşine ve eşinin yakınlarına saygısızlık
Eşler güzel geçinmek istiyorlarsa birbirlerine ve aile
yakınlarına saygı göstermelidirler. Eşini seven, onun anababasını
ve yakınlarını da sevmelidir. Bunun gerçekleşmesi
için erkeğin ana-baba ve yakınlarının gelinlerini, kadının
ana-baba ve yakınlarının da damatlarını sevip yakınlık
göstermesi gerekir. Erkek tarafı, el kızı diye gelini
küçümser, kadın tarafı da el oğlu diye damadı hor görürse,
damatlarıyla veya gelinleriyle aralarında ne sevgi olur ne
de kaynaşma. Bu da karı-koca arasında geçimsizliğe sebep
olur. Bu hususta büyükler çok dikkatli olmalılar. Damat
tarafı gelinlerini, gelin tarafı da damatlarını öz evlâtları
gibi benimsemeliler ve sevmeliler. Böyle olunca, karı-koca
birbirlerine sımsıkı bağlanırlar. Bu konuyu ileride genişçe
açıklayacağız.
d- İnatçılık
İnatçılık olan yerde ne geçim olur ne de kaynaşma.
İnatçı kimse karşısındakine şeytan gibi gözükür. Çünkü
inatçılığı ilk başlatan, şeytandır. O, inatçılığı yüzünden
lanetlendi, Allah'ın huzurundan ve cennetten kovuldu.
İnsanın en büyük düşmanı olan şeytanın insana ilk yapacağı
telkin inatçılıktır. İnatçılık çekişmeye, çekişme de
geçimsizliğe sebep olur.
Dediğinde direten ve benim istediğim olsun diyen kişi,
hiç kimse ile geçinemez. Hiç kimse tarafından da sevilmez.
Sevgi olmayan yerde geçim olur mu?
İnatçı olan kötü huylarını da düzeltemez. Çünkü
böyleleri kendi kötülüklerini göremezler. Bu yüzden de hep
kendilerinin haklı olduğunu iddia ederler.
e- İnanç ve görüş ayrılığı
Eşler arasında bazı noktalarda inanç ve görüş ayrılıkları
olabilir. Çünkü ayrı çevrelerin etkisi altında kalmış ve
farklı kültür almış olabilirler. Eşler önce bunu normal
karşılamalılar. Tartışmaya girerek birbirlerine baskı
yapmaya kalkarlarsa, geçimsizliğe yol açarlar. Bu gibi
hâllerde acele etmemeliler. Aralarındaki sevgi ve kaynaşma
geliştikçe, doğruya inanan ve haklı olan, tatlı dille ve
inandırıcı delillerle eşine doğruyu gösterir. Zaten dinimizce
karşı tarafa bir şeyi zorla inandırmaya yeltenmek caiz
değildir. Allah:
"Dinde zorlama yoktur"(53) buyurmuştur.
İnandırıcı delillerle ikna etmek en doğru
yoldur.
f- Sinir ve öfke
Bir insanda sinirlilik denilen delilik varsa onunla nasıl
geçinilir? Hele bir de ara sıra öfkeleniyorsa... Mesela
televizyon seyrederken ağlayan iki yaşındaki çocuğuna
sinirlenip, onu anasının gözü önünde tornavida ile delik
deşik ederek öldüren, elektrik teknisyeni gibi. Meydanda
hiç bir sebep yokken birşeye öfkelenip karısını boşayan
ahmağa ne demeli.. Bu gibilerle nasıl geçim olur?..
Öfke ve sinir, deprem gibidir. Üç beş saniye süren bir
depremin tahribatının uzun süre onarılamaması gibi, bir anlık
öfke sonucu kırılan kalb de, bin sözle yapılamaz. Bazen de
bir anlık sinir aileyi temelinden sarsar. Onun için
Peygamberimiz (s.a.v) üç kez tekrarlayarak:
"Bana bir öğüt ver Ya Resulullah" diyen birine üç
defasında da, " Öfkelenme" (54) demiştir.
Bu hadis öfkelenmenin çok kötü olduğunu bildirmektedir.
Allah da öfkelenmeyenleri, öfkelenince de öfkesini yenenleri
övmektedir:
"Sana karşı muhalefet ettikleri ve sana üzücü bir
harekette bulundukları zaman Allah'tan gelen bir
sezişle onlara kızmadan, yumuşak davrandın. Eğer sert,
öfkeli ve katı kalpli olsaydın, çevrende kimse kalmaz,
dağılır giderlerdi. Şimdi onları bağışla ve onlar için
Allah'tan bağışlanmalarını dile."(55)
"Onlar (Allah'ın kendileri için hazırladığı nimetlere
kavuşacak olanlar, Allah'ın sevgili kulları) büyük
günahlardan ve taşkınlıklardan uzak dururlar.
Öfkelendikleri zaman da öfkelerine uymayarak hasımlarını
ve kendilerini üzenleri affederler.(56)
Öfke ve sinirin zararları sayılamayacak kadar çoktur.
Öfkelenmeyen kimseler herkesle güzel geçinirler. Evde
eşleri ve çocuklarıyla kolayca uyum sağlarlar. Onları
üzmeden güzelce geçinir, mutlu bir hayat sürdürürler.
g- Bencillik
Bencil olan insanlar kimse ile geçinemezler. Kimse de
onları sevmez. Çünkü onlar hep kendilerini ve
menfaatlerini düşünürler. Bunlar yararlandıkları kimseye
yönelirler, işleri bitince de ona sırt çevirirler. Bencil olan
evliler eşlerini de kendi menfaatleri için sever, onlara kendi
çıkarları için yaklaşırlar. İstek ve özlemlerini eşinden elde
edemeyince gözünün yaşına bakmadan eşine sırt çevirir,
umduğunu bulacağını sandığı kimselerin peşine takılırlar.
Bunu yapmasalar bile, sudan bahaneler bularak eşleri ile
aralarında geçimsizlik çıkarırlar. Eşinden istediğini elde
etmek için onu canı gibi sever görünür dediği olmayınca da,
birden değişir, canını alacakmış gibi ona Azrail kesilir. Allah
temiz kalbli eşleri böylelerinden korusun.
Severek, sevilerek huzur içinde yaşamak isteyenler,
kendi çıkarından önce karşısındakinin menfaatini
düşünmelidirler. Özellikle eşini ve yakınlarının güzel geçimi
için bu şarttır. Onun için Allah'u Tealâ erkeklere
seslenerek:
".. Hanımlarınızı kendinizden önce düşünün..."(57)
buyurmuştur.
h- Güvensizlik
Güvensizlik de geçimsizliğe sebep olur. Eşler samimi
davranışlarıyla, olumlu tutumlarıyla ve sevgi dolu
bakışlarıyla eşine güven vermeli, eşinin güvenini sarsıcı
hiçbir harekette bulunmamalıdır. Eşi de ona güvenmeli,
sözlerine ve sevgisine inanmalı, ondan kuşkulanmamalıdır.
Böyle olursa birbirlerine sımsıkı bağlanırlar, aralarında
kolayca uyum sağlar ve güzelce geçinirler.
Kimisi de evhamlı olduğu için eşine güvenemez ve
sözlerine inanmaz. Daima eşinin kendisini aldattığını sanır.
Bu yüzden de aralarında uyum sağlayamazlar ve
geçinemezler.
Bu hâl bir tür ruhsal hastalıktır. Bu durumda olanlar
Mutluluk Yolları Hayat Kitabı 1'in (Bölüm 9 s. 141) güzel ahlâk
huy değiştirme bölümünde açıklanan huy değiştirme
metodunu uygulayarak en kısa zamanda bu hâllerden
kurtulmalı ve huzura kavuşmalıdırlar. O zaman eşleriyle
kolayca anlaşır ve uyuşurlar, güzelce geçinir mutlu olurlar.
ı- Başkalarının sözüne kanmak
İnsan uymaca akıllı olmamalı, her söze kanmamak ve
her yüze güleni dost olur sanmamalıdır. Başkalarının
sözüne kanarak eşi hakkında fikir yürütmemeli ve olumsuz
kanaate varmamalıdır.
Ahmak dost, akıllı düşmandan daha zararlı olur. Kimi
ailelerde karı-kocanın arasını yakınları ve dostları bozar.
Kadının yakınları kızlarının yanında onu üstün gösterici ve
damatlarını küçük düşürücü sözler söylerek, kocasını
kadının gözünden düşürürler. Damadın akrabası da onun
yanında gelinlerinin aleyhinde konuşurlar. Böylece karısını
gözünden ve gönlünden düşürürler. Saf olanlar veya karısına
bağlılığı gevşek olanlar bu sözlere kanarak eşine karşı
tutumunu olumsuz yönde değiştirirler ve kendi elleriyle
ağızlarının tadını kaçırırlar. Kimi ailelerde de bu uğursuz
davranış yuvanın yıkılmasına bile sebep olur. Allah korusun.
Akıllılar ise bu sözleri duymazlıktan gelirler. Hatta
eşlerinin aleyhinde kimseye söz söyletmezler. Bu kişiler
ana-babaları olsa bile... Çünkü Peygamberimiz: "Allah'a
asi olunacak hususlarda hiç kimseye itaat yoktur" (58)
demiştir.
Koğuculuk ve ara bozuculuk çok kötüdür. En kötüsü de
karı-kocanın arasını bozmaktır. Çünkü bunun ötesinde
yuvanın yıkılması ve çocukların anaları babaları olduğu
hâlde öksüz ve yetim kalması bile vardır.
Bunları gözönüne alarak evliler evlerinde güzel güzel
geçinmeli ve başkalarının sözüne bakmadan eşlerine sımsıkı
sarılmalıdırlar.
i- Kaynana baskısı
Kaynana gelin davası, çoğu ailede geçimsizliğin baş
sebebidir. Memleketimizin birçok yerinde olduğu gibi,
kaynana veya kocasının akrabalarının anlamsız müdahaleleri
ve baskılan, ailede huzuru bozar, ağızlarının tadını kaçırır
ve geçimsizliğe sebep olur.
Kaynana ve kayınbaba kendi geçmişlerini ve gençliklerini
unuturlar, gençlerin de kendileri gibi yaşamalarını, kendileri
gibi düşünmelerini isterler. Dedikleri olmayınca da, kıyameti
koparırlar. Yıkıcı ve anlamsız telkinlerle, kadın tarafı kızlarını
kocasına karşı hırçınlaştırmaya, erkek tarafı da oğullarını
karısına karşı baskı yapmaya zorlarlar. Bu durum karşısında
eşler arabozucu telkinlere kapılmazlar da birbirlerine sahip
olur ve sımsıkı bağlanırlarsa, tehlikeli imtihanı atlatmış olur
ve güzelce geçinirler. Ahmak dostların telkiniyle birbirlerini
üzerler ve incitirlerse, aralarındaki sevgi bağları çözülür,
huzurları bozulur. Bu huzursuzluk bazen ayrılığa kadar gider.
Biz öyle zalim kaynana görmüşüz ki, oğlunu gelininden
kıskanıyor, yataklarını ayırıyor, kendi yatağını oğlu ile
gelinin arasına seriyordu. Nihayet oğluna baskı yaparak
karısını boşattı. Sonunda da yalnız kalan oğlu yaptıklarına
pişman oldu, anasına da: "Yuvamı yıktın" diye kahrederek onu
evden kovdu. Cehaletin ve saflığın kurbanı olan ana, hem
oğlunu perişan etti, hem de kendisi perişan oldu. Karısı da iki
çocuğunu alarak bodrum kattan kendilerine bir oda kiraladı,
iğnecilik yaparak iki çocuğu ile -melul mahzun- yaşamaya
başladı.
Yalnızlığa dayanamayan ve yaptıklarına pişman olan
adam, karısı ile tekrar evlenmek için aracılar gönderdi ve
onun gönlünü yaptı. Yeni bir nikâhla karısına ve iki çocuğuna
kavuştu, kaybettiği huzuru tekrar elde etti. Fakat tekrar
yuvamızı yıkar korkusu ile anası
nı bir daha evine almadı. Böylece hem anasını, hem de
Allah'ı gücendirdi. Buna da sebep olan kötü kaynanadır.
Allah gelinleri böyle cahil kaynanalardan korusun.
Her kaynana bir zamanlar kendisinin de gelin olduğunu
ve o zamanlar kaynanasından neler beklediğini hatırlamalı,
gelininden şefkat ve merhametini esirgememelidir.
Gelinler de bir zaman gelip kendilerinin de kaynana
olacağını düşünmeli ve o zaman gelininden neler
bekleyecekse kendisi de kaynanasına öyle davranmalı,
büyüklere karşı saygılı ve hürmetkar olmalıdır.
Huzur içinde yaşamak ve yaşatmak isteyen büyükler ve
gençler aşağıdaki öğütleri en iyi şekilde uygulamalıdırlar:
Ana, baba ve yakınları oğullarını seviyorlarsa, gelinlerini
de kızları gibi sevsinler. Ona çok iyi davransınlar ve
hürmette kusur etmesinler. El kızıdır diye gelinlerini
üzmesinler ve oğulları ile eşinin arasına girmesinler. Böyle
yaparlarsa gelinleri kendilerine karşı saygılı olur ve kocasına
sımsıkı bağlanır. Böylece oğulları da rahat eder, kendileri
de rahat olur, gelinleri de memnun olur. Hep beraber mutlu
yaşarlar.
Şunu da bilmeliler ki, gelinleri kendilerine emanettir.
Emanete hıyanet etmemiş olmaları için ona çok iyi
davranmalılar. Yoksa Allah katında mes'ul ve azaba duçar
olurlar.
Gelin tarafı da kızlarını seviyorsa damatlarına ve
damatlarının yakınlarına çok iyi davranmalılar ve samimi
olmalılar. Onu en az oğulları gibi, yakınlarını da kendi
yakın akrabaları gibi görüp candan sevmeliler ki, onlar da
kendilerine ve kızlarına karşı iyi davransınlar. Her şeyin
karşılıklı olduğunu bilsinler.
Zaten nikâh akdi birbirine yabancı iki aileyi birleştirmiş,
bir aile yapmıştır. Olumlu ve yapıcı hareketlerle
birbirleriyle kaynaşmalı ve beraberliği gerçekleştirmeliler.
Böyle yaparlarsa hem kendileri mutlu olur, hem de gençleri
mutlu kılarlar. Başkalarına da güzel örnek olurlar.
Damat, hanımın büyüklerine ve yakınlarına çok iyi
davranmalı, onlara karşı cömert olmalı, hizmette ve saygıda
kusur kılmamalıdır. O zaman yanlarında değeri artar, sevilir
ve sayılır.
Gelin de, kocasının ana-babasına ve yakınlarına kendi
ana-babası ve yakınları olarak bakmalıdır. Artık onların kızı
olduğunu ve hep onlarla yaşayacağını unutmamalıdır.
Mutluluğu bu davranışına bağlıdır.
Her kadın ve erkek şunu bilmelidir ki, evlilik hayatındaki
saadeti ve huzuru, eşinin yakınlarına saygısına ve
hizmetine, nihayet onlara karşı samimi oluşuna ve olumlu
davranışına bağlıdır. Başta kayınbabasına ve
kayınvalidesine...
Böyle olursa onlar da kendilerini öz evlatları gibi
severek el üstünde tutarlar. Eşinin yanında da değeri kat
kat artar.
Şunu da hatırlatalım ki, akraba kaynaşması sadece
damat ve gelinle kalmamalı, eşlerin de gayret ve
aracılığıyla iki tarafın akrabası birbirleri ile kaynaşmalılar,
büyük bir sülale ve aşiret olmalılar. Böyle yaparlarsa hem
kendileri güçlenir, hem de ailelerinden kopan eşler hasret
ateşine yanmaz, ferahlar ve huzur bulurlar. Birlikten
kuvvet, kuvvetten zafer doğar. Yüce Allah Kur'an-ı
Kerim'inde: "Akrabalarının hakkını ver..."(59) buyurur. Bu
hak, ziyaretleşme, hediyeleşme, kaynaşma ve yardımlaşma
vb.
Akrabaların yeni evlilere karşı bir görevi de, onlara
destek ve yardımcı olmaları, hastalanırsa yardımcı olmak ve
aralarında anlaşmazlık olursa barıştırmaktır. Bakınız bu
hususta Allah iki tarafın akrabasına ne buyuruyor:
"Karı-koca arasında anlaşmazlıktan ve geçimsizlikten
endişe ederseniz, bu geçimsizliği ortadan kaldırmak için
onlara erkeğin ailesinden bir hakem, kadının ailesinden de
bir hakem gönderin, aralarını düzeltsin onları barıştırsınlar.
Eğer iki taraf da bu anlaşmazlığı kaldırmak isterse, Allah
aralarındaki dargınlığı giderir. Hiç şüphe yok ki, Allah her
şeyi hakkıyla bilir, her şeyden haberdardır.(60)
j- Eşlerden birinin ikinci plana itilmesi
Kimi ailelerde geçimsizlik sebeplerinden biri de, kadının
veya erkeğin ikinci plana itilmesidir. Mesela ana ve
babasına aşırı düşkün olan erkek; önce anam babam, sonra
sensin, diyerek hanımını ikinci plana bırakır. Bu da haklı
olarak kadını üzer ve onu kocasından nefret ettirir. Çünkü
hiç kimse ikinci sınıf muamelesi görmek istemez. Özellikle
evli eşler...
Bu gibi erkeklerin iradesi ve ev idaresi zayıftır.
Büyüklerinin elinde kukla gibidir, onlar ne derse öyle yapar.
Onlar da geline el kızı diye eziyet eden veya gençlerin
hâlinden anlamayan kimselerden iseler, evde geçimsizlik ve
mutsuzluk hüküm sürer.
Evlenen bir erkek irade sahibi olmalıdır. Evinin idaresini
bilmeli ve hanımını başkaları değil, kendisi yönetmelidir.
Başkalarının, aralarına girmesine meydan vermeden, eşler
birbirlerini kendileri yönetmelidirler. Ne ana-babasının
hatırı için karısını incitmeli, ne de karısının hatırı için anababasını
üzmelidir. İki tarafı da ön planda tutmalıdır. Çünkü
ana-babanın yeri ayrı, kadının yeri ayrıdır. Her biri kendine
özgü hizmet, ayrı ayrı sevgi ve iltifat bekler. İşte asıl
erkeklik hiçbirisini üzmeden hepsini güzelce idare
etmektir. Bunu yapabilenler iş hayatlarında da başarılı
olurlar. Başkalarının yapamadığı büyük işler başarırlar.
Şunu da hatırlatalım ki, kadın hukuken de, dinen de
kocasından başkasına hizmet etmekle yükümlü değildir.
Çocuğunu emzirmesi ve ona bakması bile hukukî yönden
mecbur olduğu için değildir. Ona bunu yaptıran annelik
sevgisidir ki, kendisini çocuğunun her türlü zahmetine
katlandırmakta ve hizmetine koşturmaktadır. Gerekirse
çocukları uğruna canını bile feda eder.
Anne eğer kendi istemiyorsa çocuğunu emzirmeye bile
zorlanamaz, mecbur edilemez.(61)
Ancak üç hâlde -çocuğun hayatının kurtarılması içinananın
hukuken çocuğunu emzirmesi gerekir:
1 - Çocuğu emzirecek sütanne bulunmazsa
2 - Sütanne bulunur fakat çocuk anasından başkasını
emmezse
3 - Baba, emzikciye ücret veremeyecek kadar fakir
durumda ise.
(Bkz Ebussuud Tefsiri, I, 175)
İlk iki madde geçmiş zamanlara göre doğrudur. Fakat
günümüzde çocuk anne sütünün yerine geçen "mama" ile
besleniyorsa, anne yine emzirmeye zorlanamaz. Gerçi ana
sütünün yerini başka besin tutamaz. Zaten hiçbir ana durup
dururken çocuğunu emzirmekten çekinmez. Çocuğunun
uğrunda, gerekirse canını bile feda etmekten çekinmez.
Kocalar bunu bilmeli, hanımlarının hizmetini takdir
etmeli ve karşılıksız bırakmamalıdır.
Kadınlarımız çok fedakâr, hizmet sever ve
çilekeştirler. Evine, kocasına, ve kocasının yakınlarına,
misafirine ve hizmete muhtaç herkese seve seve hizmet
ederler. Bunun için de, hiçbir karşılık beklemezler. Fakat
toplumumuz bunu yanlış değerlendirir. Özellikle geri kalmış
memleketlerde kadın her işi yapmaya ve kocasının
emrettiği herkese hizmet etmeye mecbur sanılır. Bunun için
onu zora koşarlar, gücendirir, huzurunu bozarlar. Kimisi de
ezici davranışlarıyla kadını evlendiğine evleneceğine
pişman eder.
k- Kocanın baskısı
Kocanın anlamsız baskısı da geçimsizliğe yol açar. Önce
şunu bilmeli ki, değil insan, hayvan bile baskıya dayanmaz.
Kediyi bile çok sıkıştınrsan yüzüne atlar.
Allah bütün canlıları hür yaratmıştır. İnsan herşeyini
vermeye razı olur da üç şeyini vermeye asla razı olmaz:
Dinini, namusunu, hürriyetini... (Hür ve bağımsız olma
hakkında geniş bilgi için bkz. Mutluluk Yolları Hayat Kitabı
1. Bölüm 15 s. 229)
Hür olarak doğan insan hür yaşamak ve hür olarak ölmek
ister. Gerçi insan suç işlerse cezalanır, huysuzluk yapan
terbiye edilir. Kendi kendini koruyamayan koruma altına
alınır. Fakat baskı ile cezalandırmayı, terbiye ve koruma
altına almayı birbirine karıştırmamalı.
Kanunun, örfün ve dinin kısıtladığı şeylerin dışında kadın
da hür yaşamalı ve insan haklarından mahrum
bırakılmamalıdır.
Şer'i kurallara, millî âdetlere, makul ve mantıkî aile
örflerine riayet ederek, kocası veya velisi tarafından
korunarak kadın da istediği gibi yaşayabilmelidir. Serbest
düşünüp fikirlerini söyleyebilmeli, aile işlerini ve memleket
meselelerini tartışıp, öğrenme ve öğretme faaliyetinde
bulunabilmelidir. Hz. Peygamber:
"Dininizin bir kısmını Aişe'den öğrenin" buyurmuştur.
Bu hadis, kadınların da önemli mevkilere ve büyük işlere
aday olabileceklerini gösterir. Toplumlar, kadınların da
fikirlerinden ve hizmetlerinden yararlanmalıdırlar.
Kadın da özgürlüğün sınırlarını iyi bilmeli ve yerinde
kullanmalıdır. Mesela özgürüm diye yabancı erkeklerin
dikkatini çekecek tarzda makyaj yapıp açık saçık sokağa
çıkması doğru olmaz. Çünkü kötü ruhlu insanların (en
azından gözle) saldırısına uğrar. Hayatı tehlikeye girebilir.
Hatta -bütün dünyada yaygın hâle geldiği gibi- kaçırılarak,
satılıp hayat kadını olmaya zorlanabilir. Böylece erkeklerin,
özellikle de gençlerin ahlâkını bozan bir ahlâksız hâline
düşer. Bütün bunlara meydan vermemek için kadının
kendiliğinden giyimine- kuşamına dikkat etmesi gerekir.
Zaten Allah kadına, kadının kendi menfaati için
örtünmesini emretmiştir. Allah neyin daha yararlı
olduğunu bizden daha iyi bilir. Örtünmeli, ama kadınlığı
ile bağdaşmayan yaşına ve sosyal mevkiine yakışmayan
hantal kıyafetle saygınlığını yitirmemeli, hem Örtünmeli,
hem de giysilerini kendisine yakıştırman, başkalarına da
güzel örnek olmalı.
Bazan da, bilgisizlik yüzünden kadına baskı yapılır.
Kadınlar kendi evlerinde ve kendi aralarında istedikleri
gibi giyinebilirler, süslenebilirler. Bunda dinî yönden de
hiçbir mahzur yoktur. Fakat müslümanlığı kimseye
vermeyen bilgisiz ham sofular kadınlara ömür boyu matem
havası yaşatırlar. Kimileri de alabildiğine baskı yaparak,
kadını kendi evinde bir mahkum hâline düşürürler.
Aşırı ve anlamsız kıskançlık da, baskı sebeplerinden bir
tanesidir.
l- Kötü alışkanlıklar
Kötü alışkanlıklar eşler arasında sevgiyi azaltır,
geçimsizliğe yol açar. Mesela alkollü içkiler, uyuşturucu
maddeler, sigara vs.
İçki ve uyuşturucu alınca dinî inanç sarsılır.
Peygamberimiz'in:
" -Kişi mü'min olarak içki içmez.."(62) dediği gibi; içki
içince akıl azalır, duygular ölür, melek gider, şeytan gelir.
Sağlığı bozmaktan başka insanları da birbirine düşürür.
Birçok felaketlere sebep olur. Böylece ailede ne geçim
kalır ne de huzur.
Sigara kanser dahil birçok hastalıklara zemin
hazırladıktan başka, kötü kokusu ile de içenin yanma
yaklaşılmaz eder. Bu ağız kokusu bir yastığa baş koyan eşini
kendisinden nefret ettirir. Aralarında soğukluğa sebep olur.
Sigaranın zehirli dumanı ile havayı kirletip
yanındakilerin sağlığını bozduğu için günah da işlemiş
olur. Günah işlenen yerde huzur ve mutluluk olmaz.
m- Malî sıkıntı
Yeni evlenen her çift hayalinde güzel şeyler yaşatır.
Bunlardan biri de eşiyle güzel geçinmektir. Geçimsizliği aklına
bile getirmez. Bunda haklıdır da. Çünkü ailede asıl olan,
güzel geçinmektir. Allah da:
"Hanımlarınızla güzel geçinin..."(63) buyurmuştur.
Geçimsizlik, istenmediği hâlde, çeşitli sebeplerden dolayı
sonradan gelen bir olaydır. Sebeplerden biri de malî
sıkıntıdır.
Malî sıkıntı insanın başına türlü dertler açar. Bu
dertlerden biri de, ailede geçimsizliktir.
Her ailenin, kendine göre birtakım zaruri ihtiyaçları vardır.
Bunlar yerine getirilmezse, neşenin yerini huzursuzluk alır,
geçimsizlik başlar, tartışma, çekişme, kavga, gürültü derken,
bazen yuvanın yıkılmasına kadar gider. Atalarımız "Var evi
kerem evi, yok evi verem evi" diye boşuna söylememişler.
Hatta ailesinin ve çocuklarının zarurî ihtiyaçlarını
gideremediği için kahrından canına kıyanlar bile oluyor.
İşte ailede geçimsizliğe düşmemek ve huzuru sağlamak
için mutlaka malî sıkıntıdan kurtulmak gerekir.
Bunun da iki yolu vardır:
l - Fakirlikten kurtulmak veya kurtarılmak. Bunun
yollarını öğrenmek için (Bkz. Mutluluk Yolları Hayat Kitabı
1, Bölüm 15 s. 198)
2- Aşağıda belirttiğimiz gibi aile bireyleri hâllerine razı
olmalılar.
n- Hâline razı olmamak geçimsizliğe sebep olur
Şu bir gerçektir ki, şu fâni (geçici) dünyada herkes
hâline razı olsa, kimse kimseyle çekişmez, herkes birbiriyle
güzelce geçinir, huzur içinde yaşarlar.
Bu da iki şeyle gerçekleşir:
l - Elinde olmadığı ve çıkmaza girdiği hususlarda
"Kaderim böyle imiş. Allah'ın takdirini kimse bozamaz ki,
ben bozayım.
Hâlime razı olmalıyım. Allah beni daha kötüsünden korusun.
Beterin beteri var..." gibi inandırıcı ve kalbi yumuşatıcı
sözlerle, kişinin telkin yoluyla kendi kendinin moralini
yükseltmesidir. Zaten kaderine inanıp hâline razı olması,
Allah'a inanan her insanın dinî görevi değil midir?
2 - Karşısındakinin hâlinden anlaması. "Hâlden anlayana
can kurban" derler. Bu güzel iç açıcı atasözü, güzel
geçinmenin de iksiridir. Kendi rahatı ve mutluluğu için her
zaman ve her yerde herkesin, karşısındakinin hâlinden
anlaması gerektiği gibi, özellikle evli eşler birbirlerinin
hâlini anlayıp, hâllerinden razı olmalıdırlar.
Hiç kimsenin hâli her zaman aynı minval üzere olmaz.
Bolluk, varlık var. Sağlık var, hastalık var. Neşeli anlar olur,
sıkıntılı anlar var...
Eşler, karşısındakinden beklediği olmayınca, veya
istediği yerine gelmeyince: "İlle de olsun" diye diretip onu
müşkül durumda bırakmamalı.
Bu gibi hâllerde, bir an kendisini eşinin yerine koyup,
akıllıca düşünerek eşinin hâlini anlamaya çalışmalı,
durumunu anlayıp: "Böyle olmasında bir hayır vardır" diye,
onu teselliye çalışmalı. Evlilikte aranan fedakârlığın bir
anlamı da budur. Bunu yapabilirse hem kendi hâline razı
olur, hem eşine karşı insanlık ve evlilik görevini yapmış
olur, hem de kendisini, güzel geçinmenin şartı olan
hoşgörülüğe alıştırmış olur.
Allah cümlemizi hâline razı olan uyumlu kullarından
eylesin.
o- Eşlerden birinin başkasını sevmesi
Geçimsizliğe yol açan kötü olaylardan biri de, eşlerden
birinin gönlünü başkasına kaptırmasıdır. Bunun önüne
geçilemezse yuvanın yıkılmasına kadar gider.
Evlenen her genç eşinden sevgi ve iltifat bekler. Bu ilginin
ömür boyu devamını ister. Eşi kalbini başkasına kaptırınca
iltifatını da o yöne çevirir, eşiyle ilişkisini azaltır. Azaltmasa
da sevgisi içten değil, yapmacık ve göstermelik olur. Bunun
farkında olan eşi en azından kahreder, kendisine yüz vermez.
Karşılıklı ilgisizlik zaman zaman sert ve kırıcı tartışmalara,
atışmalara sebep olur. Hatta ayrılığa kadar gider.
Bazan da eşinden boş kalan ilgi ihtiyacını doldurmak veya
kötü yola giden eşinden intikam almak için kendisi de
başkası ile ilişki kurar. Eşinden kopan kalbi, ona bağlanır.
Her sözü mutluluk ve şifa iksiri olan Peygamberimiz
(s.a.v) bu kötü duruma düşmemeleri için erkeklere şöyle
seslenir:
"Siz tertemiz ve namuslu olun, yabancı kadınlara
sarkıntılık etmeyin ki, kadınlarınız da namuslu olsunlar,
iffetlerini korusunlar ve şereflerini kaybetmesinler."(64)
Bu üzücü sonucu düşünerek, eşler gönüllerini başkasına
kaptırmamalıdırlar. Mutlu yaşamak isteyen eşler,
"koklamaya bir gül yeter" diyerek birbirlerini sevmeliler,
birbirlerini koklamaklar ve ölünceye kadar gönüllerini
birbirlerinden ayırmamalılar.
Evli birinin eşini ihmal edip yabancı biriyle gayri meşru
ilişki kurması çok kötüdür. İslâm hukukunda olduğu gibi,
Doğu Asya Türk devletlerinin törelerinde de zina eden evli
ise -Erkek olsun, kadın olsun- cezası ölüm, bekâr ise dayak
atmak idi. Ne yazık ki, medeni dünyamızda zinaya göz
yumuyorlar. Bazı hâllerde zinayı suç bile saymıyorlar. Hayat
kadınlarına yardımcı olarak koruma altına alacakları yerde,
vesika vererek zinayı resmîleştiriyorlar. Zina yoluyla
meydana çıkan korkunç hastalık karşısında da çaresiz
kalıyor, şaşkına dönüyorlar. Değil AİDS hastalığı, başımıza
taş yağsa bile azdır. Allah korusun. Bu suç en ağır cezayı
gerektirir ve hiçbir toplumda hoş karşılanmaz. Fakat kişiyi
suça iten sebepleri araştırıp önlemeden, suçu ortadan
kaldıramayız. Ne var ki, biz sadece suçluyu görür ve
suçluya ceza vermekle yetiniriz. Suça iten sebepler
üzerinde durmayız. Bu da suçu ortadan kaldırmaz. Bilakis
çoğaltır, azaltmaz. Daha doğrusu verilen ceza türü, suçu
önleyemez.
Fakat ailelerin mutluluğu için bahis konumuz olan "yasak
aşk" olayının mutlaka ortadan kalkması gerekir. Bunun da
yolu insanları bu suça iten olayları araştırıp ortadan
kaldırmaktır.
Evlileri kötü yola düşüren
sebepler
Evli bir kimsenin kalbinin, eşinden kopup kötü yola
gitmesine ve yasak aşk hayatı yaşamasına sebep olan şeylerin
başlıcaları şunlardır:
a - İlgisizlik ve eşinin cinsel yönden kendisine ilgi ve
iltifat göstermeyişi
b - Sevgiden mahrum oluşu
c - Umduğunu bulamayışı
d - Eşinin kendisini ihmal edişi ve bakımsız bırakılması
e - Eşlerden birinin, kendi kendini ihmal edip bakımsız
bırakması
f - Yasak aşk yapan eşinden intikam alma duygusu
g - Kötü arkadaşların ve içkinin etkisi
Bunları biraz açıklayalım:
a - Evlenen herkes eşinden iltifat bekler. Eşinin ilgisi ona
hayat verir ve eşine daha çok bağlanmasını sağlar. Eşler,
birbirini canı gibi sevmez, gözü gibi korumazsa ve onu
bağrına basmazsa gerçek anlamda ona sahip olamaz.
Bedenine olsa bile, kalbine sahip olamaz ve onunla bir
türlü kaynaşamaz.
Hanımından iltifat görmeyen erkek, ya çok sabırlı olur
kötü bir şey düşünmez, sadece ona kalben kırılmakla
yetinir, ya da ona kahrederek mutluluğu başkalarında arar.
Böylece kötü yola düşer. Buna sebep olan hanımı durumu
öğrenince kendisine düşman kesilir. Böylelikle aralarında
kavga, kırgınlık, sürtüşme birbirini kovalar. Bu, bazen
ayrılığa kadar gider.
Bir de bunun öbür yüzü vardır:
Kocasından ilgi ve yakınlık görmeyen kadın, ondan nefret
eder, evlendiğine pişman olur. Ümitleri suya düştüğü için
kaderine küser, mutsuz yaşar. Kimisi de daha ileri giderek
arzularını yabancılarda tatmin etmeye çalışır. Sonuç
birincisinden daha kötü ve üzücüdür.
Evli çiftler bu acı, üzücü ve utandırıcı sonuçlan gözönüne
almalılar. Bu hususta erkek -aile reisi olması bakımındandaha
dikkatli olmalı, eşine ve çocuklarına kötü örnek
olmamalıdır. Böylece hem kendisi rahat eder, hem de ailesi.
Hz. Peygamber de buna işaret ederek:
" - En hayırlınız hanımına ve ailesine daha çok yararlı
olan ve daha çok ilgi gösterendir"(65) buyurmuştur. Bir
sözünde de:
"Siz namuslu olun ki, hanımlarınız da namuslu olsun"
demiş
b - Karı-kocayı ve bütün aile fertlerini birbirlerine
bağlayan şey sevgidir. Eşinde ve evinde sevgiyi bulamayan,
onu başka yerlerde arar, başkalarında bulmak ister. Bu
arayış da onu kötü yerlere sürükler. Evliler bunu çok iyi
değerlendirmelidirler. Telafisi mümkün olmayan felâketlere
meydan vermemek için eşler birbirlerini canları gibi
sevmeliler. Sevdiklerini de olumlu davranışla birbirlerine
inandırmalılar.
Bu konuyu ileride daha geniş açıklayacağız. (Bkz. s. 99)
c - Kişinin eşinden umduğunu bulamayışı da geçimsizlik
ve kötü yerlere gitme sebeplerindendir. Ancak insan
hayalperest olmamalı, her aklına gelen özlemini
gerçekleştiremeyeceğini bilmelidir. Yoksa hayal kırıklığına
uğrar. Fakat tamamen ümitsizliğe de kapılmamalıdır. Çünkü
insan ümitle yaşar. İnsan elinden gelen tedbiri almalı, ancak
buna rağmen beklediği çıkmazsa, umutsuzluğa
kapılmamalı, üzüntüye düşmemeli ve olayları tabii
karşılamalı, olanı hoş görmelidir. Çünkü, hoşuna gitmeyen
bu olaylar belki de kendisi için daha hayırlıdır. Şu âyette
bildirildiği gibi:
".. Bakarsınız hoşlanmadığınız bir şey hakkınızda daha
iyi ve hayırlı olur. Ve bakarsınız hoşlandığınız şey de
hakkınızda zararlı olur ve uğursuz gelir. (Sizin faydanızın
nerede olduğunu) Allah bilir, siz bilemezsiniz."(67)
İnsan evlenirken - kadın olsun erkek olsun- eşinde birçok
güzel şeylerin bulunmasını tahayyül eder, tasarlar.
Evlendikten sonra umduklarını bulamayınca umutsuzluğa
kapılır, tepki gösterirse evlilik yuvası daha başından
sarsıntıya uğrar. Özellikle kimi erkekler bu durumlarda
eşinden umduklarını bulamayınca başkalarında arar.
Böylece hem kendi başını derde sokar, hem de eşinin
kalbinde onarılmaz yaralar açar ve mutluluk yuvasını
cehennem azabına çevirir.
Hâlbuki doğru olanı şöyle davranmaktır; eşinde
umduğunu bulamayan kimse, hakkımda hayırlı olan bu imiş
demeli ve buna kendini inandırmalı. Olanı olumlu
karşılamalı ve eşine ılımlı davranmalıdır. Sabreder, iyimser
olursa eşi zamanla kendisinin istediğinden de iyi olabilir.
Yukarıdaki âyette de bildirildiği gibi hakkında hayırlısı olur.
Bir yandan da eşlerden her biri eşinin kendisinden neler
umduğunu neler beklediğini anlamaya çalışmalı, onu
memnun etmeye gayret etmelidir. Böylece eşinin kalbinin
başka yere kaymasına mani olmalıdır. Çünkü insan umduğu
yere küser.
Ne olursa olsun eşler umduğunu bulamamış da olsalar,
yine birbirlerine küsmemeli ve bulduğuna razı olmalıdır.
Resûlullah'ın şu davranışı bizlere ne güzel örnektir:
Bir gün Resulullah (s.a.v) evine gelir ve hanımına:
" - Yemek yaptın mı?"
der. Hanımı:
" - Hayır" der.
Resulullah
(s.a.v):
" - Yiyecek hiç bir şey yok mu?"
der. Hanımı:
" - Bir parça ekmek ve tuz var" deyince:
" - Tuz ne güzel ekmek katığıdır. Getir yiyeyim" der.
(Ve kuru ekmeği tuza basarak yer.)(68)
Resulullah yine bir gün eve gider ve hanımına:
" - Yemek var mı?" diye sorar.
Hanımı:
" - Sirkeden başka bir şey yok" deyince:
" - Sirke ne güzel katıktır" der ve sirkeyle ekmek yer.
Görülüyor ki, Resulullah her iki defasında da umduğunu
değil, bulduğunu yemiş ve eşine, neden yemek yapmadın diye
kafa tutmamıştır.
İnsan karşısındakini kendisi yaratmadığı için onun
karakterini ve gerçek yüzünü dış görünüşünden anlayamaz.
Şunu peşinen kabul etmeliyiz ki, karşımızdakinden her
umduğumuzu bulmamız mümkün değildir. Olur olmaz şeyler
için eşimizin kalbini kırmamalıyız. Resûlullah'ın yaptığı gibi
anlayışlı olmalıyız ve bulduğumuza şükretmeliyiz. İnsan
eşinden umduklarını bulamayınca kötü şeyler düşünmemeli
ve kötümser olmamalıdır. İyimser olup hayırlısını
istemelidir. Olup bitenlere de "hakkımda böyle hayırlıymış"
diye razı olmalıdır. Kendisinin de kusuru olabilir. Eşi de
kendisinden umduklarını bulamayabilir. Bunu düşünürsek,
bazı özlemlerinden feragat ederse, eşi de feragat eder.
d- İnsan yaradılıştan güzel şeyleri sever, güzellere
meyleder ve onların etkisi altında kalır. Evliler bunu
düşünerek giyimine kuşamına ve endamına çok dikkat
etmeli, eşine daima güzel ve cazibeli görünmeye
çalışmalıdır. Özellikle kadınlar bu hususa çok dikkat
etmeliler, yoksa kocalarını ellerinden kaçırırlar. Çünkü
erkek avcısı hayat kadınları bu durumu iyi bildikleri için
erkekleri kendilerine çekecek şekilde giyimlerine,
kuşamlarına süs ve cilvelerine özen gösterirler. Evli
erkekleri baştan çıkarırlar. Biz bu hususu "Kadınlık Sanatı"
başlığı altında daha geniş bir şekilde açıklayacağız.(69)
e- Bazen de yanlış yola giden eşinden öç almak için kötü
yola düşer. Bu üzücü hâlleri göz önüne alarak, ömür boyu
birbirine sahip olmak isteyen evliler, eşlerine kötü örnek
olmamalı, kendi yanlış davranışlarının, karşı tarafı da aynı
şekilde davranmaya iteceğini düşünmelidir.
f - Kötü arkadaş ve içki de insanı kötü yola düşürür.
Peygamberimiz'in bir sözünde:
"Kişi, dostunun ve arkadaşının dini ve inancı üzeredir.
(Onun gibi inanır ve onun huyunu alır) Her biriniz çok
dikkat etsin ve düşünsün, kiminle dostluk ve arkadaşlık
ettiğine dikkat etsin..."(70) buyurmuştur.
Özellikle evliler -kadın olsun, erkek olsun- kötü yola
düşmemek için kötülerden uzak durmalılar, daima iyi
insanlarla dostluk kurmalılar. Özellikle kadınlar, ara bozucu
cahil kadınlarla kaynaşmasınlar. Çünkü onlar olumsuz
telkinleriyle, kocalarıyla aralarını açarlar.
İçki ise insana en kötü arkadaştan daha tehlikeli ve onu
yanlış yola yöneltmesi bakımından daha etkilidir.
İçkili insan haram- helâl tanımaz. Kötüyü iyiden ayıramaz.
Düşünemediği için aklına geleni yapar. Kafasında muhakeme
olmadığı için ilerisini düşünemez ve en kötü şeyleri
işlemekten çekinmez.
İçki kişinin utanma hâlini de kaldırdığı için, ayıkken yapmaya
utandığı birçok çirkin davranışları içkili iken utanmadan
rahatlıkla yapar. Çünkü içki insanın aklını da alır. Deli
utanır mı? Bunun içindir ki, Allah kullarına içkiyi yasak
etmiştir.
Peygamberimiz de bu hususta:
" - İçki bütün pislik ve kötülüklerin anasıdır"(71)
buyurmuştur.
Evlilik hayatında
mutluluğun temelleri
Erkek olsun kadın olsun, fakir olsun zengin olsun, genç
ihtiyar evlenebilir. Düşkün de olsa, çaresiz de olsa,
yabancı da olsa yardımcı bulur, aracı bulur mutlaka
evlenir. Yeter ki, evlenmek istesin.
Evlenmesinde engel bulunan pek az insanın dışında
herkes evlenmek ister. Çünkü insanın insanca yaşaması için
evlenmesi gereklidir. Bu herkes için kaçınılmaz bir
ihtiyaçtır.
Kimileri sessizce evlenirken, kimleri de şatafatlı
düğünlerle evlenir ve düğünü dillere destan olur.
Fakat bunca evlilerin içinde gerçek anlamda mutlu bir
evlilik hayatı sürdürenler pek azdır. Çünkü mutluluk çok
kıymetli olduğu için kendiliğinden gelmez ve kolayca elde
edilmez. Parayla da alınmaz. Onu bulmak için aramak,
yollarını bulmak ve o yollardan gitmek gerekir. O, elle
tutulmaz, gözle görülmez. Ancak şartları bulununca
yaşanan bir zevk, bir ferahlıktır. O, evlilere hayat veren
öyle bir zevktir ki, hiçbir zevke değişilmez.
Evlilik hayatında mutluluğun temel şartları
şunlardır:
1 - Sevgi
2 - Saygı, anlayış ve şefkat
3 - Hoşgörülü ve iyimser olmak
4 - Feragat etmek ve fedakârlık yapmak
5 - Tutumlu olmak
6 - Birbirinin kıymetini bilmek, birbirini kırmamak ve
yıpratmamak
7 - Sabırlı olmak ve daha üstün bir hayata kavuşmaya
gayret ederek bulunduğu hâline razı olmak, hâlinden
şikayet etmemek
Şimdi bunları biraz açıklayalım:
l- Sevgi
Sevgi, insanı diğer canlılardan ayıran ve onu mutlu kılan
olayların başında gelir.
Her insan sevilmek ister, özellikle de kadınlar. Onlar
kendilerini seveni arar, bulunca da sevinir, güler ve mutlu
olurlar. Onu bulamayınca da hiçbir şeyle ferah bulamazlar.
Çünkü sevginin yerini hiçbir şey dolduramaz. Çünkü karıkoca
arasına sevgiyi Allah koymuş ve birbirlerini
sevmelerini o emretmiştir. Allah'ın koyduğu ve olmasını
emrettiği şey kalkınca, onun yerini başka ne doldurabilir?..
Bakınız, bu hususta Allahü Tealâ ne demiştir:
"Allah'ın varlığına, kudret ve kuvvetine delillerden biri
de, size kendi nefsinizden, kendi cinsinizden eşler yaratmış
olmasıdır. Nefsinizi onlarda dindiresiniz, ferahlayasınız ve
onlarla huzur bulaşınız diye aranıza sevgi ve şefkat koydu.
(Birbirinizi sevesiniz ve esîrgeyesiniz diye) düşünen bir
millet için bunda gerçekten nice deliller, yararlar ve birçok
hakikatlere işaretler vardır." (72)
Peygamberimiz de eşler arasında sevginin gerektiğini ve
kudsi yetini bildirerek:
"Bana dünyanızdan üç şey sevdirildi: Güzel koku, kadın
ve gözümün nuru namaz" (73) demiş, kadını koku ile namazın
arasında söylemekle de kadının, koklanarak onunla ferahlık
duyulacağına ve namaz gibi kutsal olduğuna işaret etmiştir.
Bu yüzden kadın deyince akla ilk gelen, sevgidir. Böyle
olmaması anormaldir.
Sevginin en çok arandıği yer aile yuvasıdır. Aile fertlerini
birbi
rine bağlayan şey sevgidir. Sevgiden mahrum olanlar
aileden kopar ve aileye ısınamazlar. Çünkü sevginin yerini
dolduran başka bir şey bulamazlar. Sevgiden mahrum olan,
mutsuz ve umutsuz yaşar. Bunu da hiç kimse gönül rızası ile
kabullenmez, razı olmaz.
Ailedeki sevgi vücuttaki kan gibidir. Onu kendi ailesinde
bulamayanlar dışarıda ararlar, en azından kalben koparlar.
Aileden kopanlar ise kötülerin ağına düşerler. Demek ki
sevgisiz aile, mutlu bir aile olamaz.
Bir erkek karısını çok sevmelidir. Zaten bu, onun evlilik
görevidir ve evlilik amaçlarından biridir. Eşleri tarafından
sevilen kadınlar da, aynı sevgiyi gösterir ve kocalarından
hiçbir şeylerini esirgemezler.
Evlenerek baba evinden kopup koca evine gelen bir kız,
önce yeni evini yadırgar ama, geldiği yerde kocasının ve
yeni akrabalarının sevgisini bulursa, baba evini ve ayrılık
acısını unutur. Orası kendisine cennet bahçesi olur ve
gönlünü eşine bağlar. Eğer beklediği sevgiyi bulamazsa,
koca evi kendisine bir kafes hâline gelir. Oradan kurtulmak
için çırpınır, yol bulursa kaçar. Bulamazsa kahrından ölür,
kedere boğulur. Ne güler ne de yanındakileri güldürür.
Böylece zoraki bir evlilik başlar. Böyle sıradan bir evlilik
eşleri asla mutlu kılamaz.
Evlenen bir erkeğin de en çok istediği eşini sevmesi ve
onun tarafından sevilmesidir. İstediğini bulunca evi
mutluluk yuvası olur, eşiyle gönülleri birleşir ve fakir de
olsalar samanlıkları seyran olur. Şayet hanımı sevmeyen ve
sevilmeyen cinsten ise, erkek eşinden kopar, kimileri de
sevecek birini -gayri meşru yollarda- arar. Kötü
alışkanlıklara müptelâ olur. Bu da evlilere keder, mutsuzluk
ve felâket getirir.
Hanımlar şunu bilsinler ki, kendilerinin ve ailelerinin
ömür boyu mutlulukları, kocaları tarafından sevilmelerine
ve onları sevmelerine bağlıdır. Şanslı kadınlar kadınlık
sanatını kullanarak, kocaları tarafından sevilmeleri için yeni
yeni şeyler ve ilginç davranışlar icad ederler. Zaten Allah
kadınları yaratırken sevilmeye elverişli olarak yaratmıştır.
Konuştukça kocalarını duygularıdırıp onlara ha
yat vermeleri için seslerini ince ve cazibeli yaratmış,
dokundukça haz duyulması için tenlerini duygusal, tüysüz,
pürüzsüz, yumuşak ve güzel yaratmış, eşlerine güç ve
heyecan verebilmeleri için cinsel duygularını daha güçlü ve
daha duyarlı yapmış, kendilerini devamlı genç, daha güzel
ve daha ilginç göstermeleri için- erkeklere haram kılınanipek
kumaş giymeyi, altın ve pırlantalarla süslenmeyi Allah
kadınlara helâl kılmıştır. Çeşitli ziynetlerle süslenerek
rengarenk giyinip kocalarına daha çok sevilmelerini ibadet
yapmışçasına kendilerine ecir ve sevap vesilesi kılmıştır.
Hem müslümanhğın hatta insanlığın şanından biri de
sevmek ve sevilmektir.
Hz. Peygamber bu hususta bizleri uyararak:
"Mü'min sever ve sevilir. Sevmeyen ve sevilmeyen
kimselerde hayır yoktur" (74) demiş. Bir hadis de: "Seven,
sevilen ve doğurgan kadınlarla evlenin" (75) buyurmuştur.
Kocalarının, kalbini başkalarına kaptırmak istemeyen
kadınlar kocalarını çok sevsinler ve onlara kendilerini
sevdirecek planlar düşünsünler. Daha açık bir deyimle
kadınlık sanatını iyi öğrensinler ve öğrendiklerini
uygulasınlar.(76)
Hanımlarının vücutlarına sahip oldukları gibi,
kalblerine de sahip olmak isteyen, onları kendilerine ve
eylerine bağlamayı arzu eden erkekler de, hanımlarını çok
sevsinler ve onlara sevilecek şekilde davransınlar. Yani
erkeklik sanatını bilsinler ve uygulasınlar.
Sevgi çok yönlü ve çeşitlidir. Mesela kişi sevgilisini
eliyle, diliyle, yüzüyle, gözüyle ve kalbiyle sever. Bunları
biraz açıklayalım:
Dil iki yönlüdür. Acı ve kırıcı konuşmakla karşısındakinin
kalbinde derin yara açar. Bunun için demişler ki:
"Dil yaresini andıracak yare bulunmaz."
"Dünyada gönül yaresine çare
bulunmaz."
Dil tatlı konuşunca güzel sözlerle kalbi kazanır, gönül
alır. Evlileri en çok memnun eden şeylerden biri de eşinin
ağzından kendisinin sevildiğini bildiren sözler işitmesidir.
Bu gerçeği göz önüne alarak Hz. Peygamber:
"- Sevdiğiniz kimselere; 'seni seviyorum' diye onu
sevdiğinizi söyleyin" buyurmuştur.(77)
Bütün insanlar konuşa konuşa tanışır, kaynaşır, sevilir.
Dil, kalbdeki sevginin tercümanıdır. Yeter ki, insan dilini
kullanmasını bilsin. Tatlı dille insan hem eşinin kalbini
kazanır, hem de onun kalbine girer. Onunla selamlaşır ve
selamlaşmak ibadet olduğu için birlikte cennete girmelerini
sağlar.
El de dil gibi karşısındakini hem üzer ona acı verir hem
de okşar, sıvazlar ona neşe ve ferahlık verir.
Kişi sevdiği eşi ile tokalaşır, yorgunluğunu atar, ferahlar.
Bu, 9 ayrıca günahlarının affolunması için de bir vesile
olur.
Peygamberimiz'in şu hadisinde bildirildiği gibi:
" - Kişi hanımı ile tokalaşınca parmaklarının
arasından günahları dökülür..."(78)
Aşk oyunlarında en önemli rolü olan uzuvlardan biri de,
el değil midir?
Yüz ve göz de kalbdeki sevgiyi yansıtan birer aynadır.
Kişinin eşine bir tatlı tebessümü ve sevimli bir bakışı
dünyaya bedeldir, ona hayat verir.
Göz kalbe açılan bir penceredir. Sevgililer gözlerinden
birbirinin kalblerini seyrederler. Dilleriyle anlatamadıkları
aşk hikâyelerini ve sevgi ifadelerini gözleriyle anlatırlar.
Erkeklerin kalbine giden yol gözle başlar, mutfakla devam
eder ve yatakta mutlu sona erer.
Dil ve el gibi yüz ve göz de iki yönlüdür; hem iyiye hem
de kötüye kullanılabilir. Asık surat, korku ve kuşku veren
soğuk bakış, karşısındakini korkutur; kendisini ona düşman
eder ve ondan uzaklaştırır. Güleç yüzle ve tatlı bakışla
insan eşini kendisine sımsıkı bağlar. Allah'ın da rızasını
kazanır. Bu hususta Hz. Peygamber şöyle buyurur:
"Mü'min kardeşim güleç yüzle karşılaman, fakire sadaka
vermişcesine sana ecir ve sevap kazandırır." (79)
Başka bir sözünde de:
"Karı-koca birbirlerine sevimli gözlerle bakarlarsa
Allah da
onlara rahmet nazarıyla bakar, el sıkışırlarsa parmaklarının
arasından günahları dökülür.''(80) demiştir. Fakat bakış bir
yabancıya olursa ahirette azap vesilesi olur. Hz.
Peygamber'in:
"Kim bir yabancı kadına kem gözle bakarsa ahirette
gözlerine eritilmiş kurşun akıtılır" (81) dediği gibi.
Hanımlar evlerinde güzel görünmeleri ve ilgi çekici
hareketleriyle kocalarının bakışını ve gülüşünü kendilerine
çekmeliler. Bunu yapmazlarsa kocalarını yabancı kadınların
sevdalı baygın bakışlarına terketmiş olurlar.
Şayet sevgi kalbe inmemiş yani gönülden gelmiyorsa
gösteriş ve aldatmacadır. Gerçek sevgi kalpten kalbe yol
bulur, sevenle sevilenin kalbleri birbiriyle kaynaşır. Eşler
birbirlerini bu sevgi ile sevmeliler. Evlilik hayatının
mutluluk anahtarı budur.
Herkes sevdiğini iddia eder ama, içten seven pek azdır.
Neden mi? Çünkü birçoklarında sevginin belirtileri yoktur.
Sadece dillerde yaldızlı sözler ve yapmacık hareketler
vardır. Bu da sevildiğini sananları aldatmaktan ileri geçmez.
Bu tür sevgi, ne sevene mutluluk getirir, ne de sevilene.
Gerçek sevginin belirtileri şunlardır:
a - Kişi sevdiğini incitmez. Evli bir kimse eşine üzücü
hareketlerde bulunuyorsa ve onu sebepsiz yere incitiyorsa,
sevmiyor demektir. Çünkü sevgili sevenin canıdır. İnsan
canını nasıl incitir? Ona nasıl kıyar?
b - Kişi sevdiği ile güzel geçinir ve geçimsizliğe meydan
vermez. Zaten erkeklerin hanımları ile güzel geçinmeleri
onlara Allah'ın kesin emridir. Şu âyette bildirildiği gibi:
"Ey iman edenler! Hanımlarınız ile iyi geçinin. Sizin
hoşlanmadığınız taraf olursa, Allah'ın sizin için bir hayır
takdir etmiş olacağını düşünün."(82)
Hz. Peygamber de:
"Kadınlara iyiyi ve doğruyu tavsiye edin, anlatın.
Onlarla hoş geçinin" buyurmuştur.(83)
Her şey karşılıklıdır. Genellikle beyi hanımıyla iyi
geçinirse hanımı da onunla iyi geçinir. Bu kurala uymayan
kadınlar istisna kabilindendir. İstisnalar kuralları bozmaz.
Sevmek önce büyükten başlar. Ailede büyük evin erkeği
olduğuna göre, daima iyilik, sevgi ve iltifat önce erkekten
başlamalıdır. Kadın da sevilmesini bilmeli, kocasının dikkat
ve iltifatını çekecek güzel davranışlarda bulunmalıdır.
Sevenler sevdiklerinin her kusurunu ve olur olmaz
kusurlarını yüzüne vurmamalılar, daha çok affedici
olmalıdırlar.
Sevgi iyi geçinmeyi gerektirir. Geçinemiyorlarsa,
birbirlerini sevmiyorlar demektir. Zaten eşler menfaatleri
ve güzel yaşamaları için mutlaka iyi geçinmek
zorundadırlar. Bunun da kolayı anlaşmazlık yollarını
tıkamaktır.(84)
c - Seven sevdiğine itaat eder, onun istek ve arzularına
saygılı olur. Ailede erkek hanımının ihtiyaçlarını bilmeli, arzu
ve isteklerini onlar istemeden yerine getirmeye çalışmalıdır.
Kadın da kocasına itaat etmeli, meşru ve makul isteklerini
itiraz etmeden yerine getirmelidir.
Allah iyi kadınları şöyle tanımlar:
".. İyi kadınlar, itaatkâr olanlar, kocalarına ait nesneleri
ve Allah'ın korumasını emrettiği şeyleri kocalarının
bulunmadığı zamanlarda da koruyanlardır."(85)
Erkek hanımının isteklerini önemsemiyor, kadın da
kocasına itaat etmiyorsa, birbirlerini sevmiyorlar demektir.
Böyle bir ailede ne huzur olur ne de mutluluk.
d - Gerçek sevginin belirtilerinden biri de, ayrı
kaldıklarında eşlerin birbirlerini unutmamalarıdır. Bu gibi
hâllerde eşler birbirlerini unutmuyor ve sevgileri de
azalmıyorsa, gerçekten seviştikleri ortaya çıkar. Ayrı
kaldıklarında birbirlerini unutuyorlarsa sevgiler yok
demektir. Eğer birbirlerini unutmadıktan başka sevgileri
ayrılık hâlinde daha da artıyorsa bu gerçekten takdir
edilecek bir durumdur:
"Nar-ı hicran ateş-i suzandır."
Yani kişinin sevgilisinden uzak kalması ateşten daha
yakıcıdır.
e - Sevginin bir belirtisi de sevdiği eşine yardımcı
olmasıdır. Er
kek daha güçlü, daha dayanıklı ve eşini daha çok sevmesi
gerektiği için, hanımının işlerinde ona yardımcı olmalıdır.
Hz. Peygamber de böyle yapıyordu. Resûlullah'ın
hanımlarına:
" - Resûlullah evde ne yapardı?" diye sorulduğunda:
" - Resûlulah (s.a.v) evde ibadet etmediği zamanlarda
bize yardım ederdi. Bazan evi süpürür, elbiselerinin
yırtılan yerlerini yamar, ayakkabısında sökük varsa
dikerdi"(86) diye cevap vermişlerdi.
O zamanlarda hanımların yapması gereken ev işleri
günümüze göre çok daha azdı. Çünkü o devrin yemekleri
sade, giyimleri sade, hayat tarzları sade idi. Günde iki öğün
yemek yenir, bu da tek çeşit yemek olup bir kaptan yenirdi.
Bazan günler geçer de bir kere ocak yakmazlardı. Çamaşır
işi günümüzde olduğu gibi çok ve yorucu değildi. Çünkü tek
bir entari giyiyorlardı, o da çabuk kirlenmezdi. Zira hava
çok temizdi. Üstelik bugünkü gibi ütü de yoktu. O devirde
evlerde birden fazla kadın olduğu gibi ayrıca hizmetçi ve
cariyeler de bulunuyordu.
Hz. Peygamber ev işlerini hanımları ile paylaşınca
onların işleri daha da azalıyordu. Hâlbuki Peygamberimiz'in
işleri o kadar çoktu ki... Koca bir dinin Peygamberi, İslâm
Devletinin kurucusu ve başkam olduğu için bütün bunların
yükü O'nun omuzlarında idi.
Her an Kur'an'dan âyet getirmesi muhtemel olan
Cebrail'i beklemek, gelen âyetleri zihinde tutmak ve onları
yazdırmak, ashabına öğretmek birbiri ardına devam eden
savaşları başkomutan olarak idare etmek, müslüman olmak
için gelen Araplarla ve yabancı elçilerle ilgilenmek... ve
bütün bunlardan sonra en fazla ibadet yapanın da
Resûlullah olduğunu unutmamalıyız. Bu kadar işlerin
arasında bir de hanımlarına yardım etmesi Resûlullah'ın
onları ne kadar sevdiğini göstermekte ve bu hususta da
bizlere örnek olmaktadır. Peygamberimizi seviyor ve ona
inanıyorsak, mutlaka O'nun yolundan yürümeliyiz.
Düşünmeli ki, o zamanlar erkeklerin çoğunun -çeşitli
nedenlerle- birden fazla hanımı oluyordu. Bunlar aralarında
ev işlerini paylaşıyorlardı. Günümüzde ise bütün ağırlık tek
bir kadının üzerindedir.
Ev işleri de alabildiğine çoktur. Böylece kadının,
kocasının yardımına daha çok ihtiyacı vardır. Hele kadın bir
de çalışmak zorunda ise... Hele çocukların bakımı?
Allah'û Tealâ bütün davranışlarımızda Resûlullah'ı örnek
almamızı emretmiyor mu?
"Andolsun ki Allah'ın rızasını, ahiret gününde
mağfiretini isteyenler ve Allah'ı çok çok zikredip
hatırlayanlar için, Allah'ın peygamberinin tutum ve
davranışlarında güzel bir örnek vardır. (Ona uymanız
gerekir)."(87)
İşte ev işlerinde hanımlara yardım etmek hususunda
müslümanlara en güzel örnek Hz. Peygamberdir. O'na
inanıyor ve O'nu seviyorsak mutlaka O'na uymamız
gerekmez mi?
f - Kişinin eşini sevdiğinin bir alameti de onun
üzüntüsüyle tasalanıp, neşesiyle sevinmesidir. Eğer eşinin
kederiyle üzülüyor, sevinciyle gülüyorsa, sonra da derdine
derman olarak kederini dağıtıyorsa, onu gerçekten seviyor
demektir.
2 - Saygı, anlayış ve şefkat
Aileye mutluluk getiren şartlardan biri de karşılıklı saygı,
anlayış ve şefkattir.
Karı-koca ve diğer aile fertleri birbirine ne denli saygılı
olurlarsa, ne kadar anlayış gösterirlerse ve ne derece
şefkatli olurlarsa o denli birbirleriyle kaynaşır, huzurlu olur
ve mutlu günler yaşarlar.
Genellikle büyüklerden küçüklere sevgi, küçüklerden de
büyüklere saygı beklenir. Herkes kendisinden beklenileni
yaparsa görevini yapmış olur. Görevini yapan ailede
huzursuzluk olmaz. Birbirlerini incitmeden şen ve esen
yaşarlar.
3 - Hoşgörülü ve iyimser olmak
Hoşgörülü ve iyimser olanlar, hem kendilerini hem de
çevresindekilerini mutlu ederler. Herşeyin kötü yanını
görenler ve karamsar olanlar sıkıntıdan kurtulamazlar ve
yanlarındakileri de sıkarlar. Böyle oldukları sürece
mutsuzdurlar.
Karı-koca birbirlerinin eksik yanını aramamalıdır. Kırıcı
bir davranış olsa bile hoş görmeliler. Her şeyi iyiye yorumlar
ve birbirlerinin iyi yönlerini görür, davranışlarını hoş
karşılarlarsa hoş geçinirler ve evlilikleri sıkıcı olmaz.
Kendileri de ferahlar, etrafındakileri de ferahlatırlar.
4- Feragat etmek ve fedakârlık yapmak
Bir arada yaşamak zorunda olan insanların güzel
geçinebilmeleri ve mutlu olmaları için mutlaka karşılıklı
fedakârlık yapmaları lazımdır. Eğer sözkonusu olan kişiler
karı-koca iseler bu fedakârlığın daha da fazla olması icab
eder. Eşler gerektiği zaman hakkından bile feragat
etmesini bilmelidirler. O zaman geçim kolaylaşır ve yaşamak
tatlı olur. Peygamberimiz:
"Hediyelerin ki sevişesiniz"(88) buyuruyor.
Hediyeleşmek, birbirine birşeyler vermekle olduğu gibi,
zaman zaman bazı haklarından vazgeçmekle de olabilir.
Feragatin anlamı da budur.
Eşler birbirlerinden beklediklerini bulamayınca hemen
kızmamalıdır. "Bunda bir hayır vardır" diye karşısındakinin
gönlünü hoş tutmalıdır ki, fedakârlığın mânâsı yerine
gelsin.
Hanımının doğumu, hastalığı ve herhangi bir sıkıntılı
zamanında kocasının ona gerektiği gibi yardımcı olması,
onunla ilgilenmesi, yardımcısı yoksa ev işlerini severek
üstlenmesi fedakârlıktır.
Kocasının sıkıntılı, darlık, hastalık ve felaket
zamanlarında şikayet etmeden bütün sıkıntılarına
katlanması ve ona yardımcı olmaya çalışması da, kadının
kocasına karşı fedakâr ve vefalı olduğunu gösterir. Ailede
mutluluk, ancak karşılıklı fedakârlıkla olur.
5- Tutumlu olmak
Tüketimde tutumluluk ve kanaat, geçimin yansıdır.
Erkeğin işinde başarılı olması aileye mutluluk getirir. Bunun
da gerçekleşmesi, hanımının uyumlu oluşuna ve
tutumluluğuna bağlıdır. Hz. Peygamber:
"Kanaat (yani savurgan olmamak) bitmeyen bir
hazinedir" buyurmuştur.(89)
Allahû Tealâ da:
"Savurganlar şeytanların kardeşleridir"(90) buyurmuştur.
Gerektiği yerlere yeterince harcamak kanaat, her şeyi
yerinde ve zamanında kullanmak tutumluluktur.
Lüzumundan fazla ve anlamsız yerlere harcamak israftır.
İsrafı (savurganlığı) ise Allah aşağıdaki âyette bidirildiği gibi
yasaklamıştır:
"Her namazda ziynetinizi takının (yani tertemiz güzel
elbiselerinizi giyinin) yiyin, için fakat israf etmeyin. Allah
israf edenleri asla sevmez" (91)
"Ayağını yorganına göre uzat" derler. Aile bireyleri de -
özellikle kadınlar- sıkıntıya düşmemeleri için, giderlerini
gelirlerine göre ayarlamalıdırlar. Yersiz ve zamansız
harcamalardan kaçınmalılar, her zaman ve her şeyde
dikkatli ve tutumlu olmalılar. Zira aile mutluluğunun bir
yolu da tutumlu olmaktır. Evin erkeği de gelirini giderine
göre ayarlamalı, kazanç yollarını ona göre planlamalıdır.
Şayet fakirse en kısa zamanda fakirlikten kurtulmalı, kendi
çabasıyla kurtulamıyorsa, hâli vakti iyi olanlar tarafından
kurtarılmalıdır. (Bkz. Mutluluk Yolları Hayat Kitabı 1, Bölüm
3 s. 199) Bu, dinimizin emri, insanlığın icabıdır.
Hanımım, "Olanla idare et" diye onu darlıkta yaşamaya
zorlamamalı, eve gerekli olanları almalı veya alma yolunu
bulmalıdır. Yoksa erkekliğin anlamı kalmaz.
6- Birbirinin kıymetini bilmek, birbirini kırmamak ve
yıpratmamak
Evli çiftlerin ömür boyu mutlu olmaları için gerekli
şartlardan biri de, birbirlerini yıpratmamalarıdır. Çünkü
ömürlerinin sonuna kadar bir arada yaşamak zorundadırlar.
Birinin yıpranmasıyla ailenin bütün yükü diğerinin üzerine
kalır.
Önce şunu hatırlayalım ki, insanın ömrünün sonuna kadar
arkadaşı, en yakını, yardımına en çok muhtaç olduğu ve her
zaman yardımına
koşanı, en çok yaşamasını isteyeni ve karşılıklı
olarak ihtiyaç duyacağı kimse eşidir. Eşinin yıpranması ve
hastalanması bütün ailenin huzurunu bozar. En çok da
kendisi tedirgin olur. Yıpranan eşin huzursuzluğu daha çok
diğerini huzursuz ve tedirgin eder. İnsanların çoğu
kendilerine ait olan her şeyi çok dikkatli kullanır ve korur.
Eskiyip yıpranmamasına özen gösterirler. Fakat ne gariptir
ki, bir yastığa baş koyduğu hayat arkadaşına daha çok özen
göstermesi gerektiği hâlde, onu hiç önemsemez, üzer ve
gereksiz yere yorar, hasta eder. Bundan sonra da birçok
masraflar yaparak ve zahmetlere katlanarak onun
tedavisine koşar, bu uğurda nice zahmetlere katlanırlar.
Hâlbuki eşler daha önceden dikkatli olsalar, hayatlarını ve
aile düzenlerini iyi ayarlasalar, bu zahmetleri çekmeden
ömürlerinin sonuna kadar huzur içinde mutlu yaşarlar.
7 - Sabırlı olmak
Yüce Allah'ın, Kur'an-ı Kerim'in 102 âyetinde sabırdan
söz etmesi, bunların 23 âyetinde sabretmeyi emretmesi
sabrın önemini gösterir.
Sabır nedir?
Sabır acılara, üzücü hâllere ve olaylara şikayetlenmeden
katlanma, sıkıntılara göğüs germek, zorluklara ve
yükümlülüklere seve seve katlanmaktır. Hz. Muhammed
(s.a.v) de:
"Sabır sıkıntılardan kurtulup ferahlamanın anahtarıdır"
der.
Aynı zamanda sabır; başarının, hedefe ulaşmanın ve
arzulara kavuşmanın da anahtarıdır.
"Sabreden derviş muradına ermiş." "Sabırla
koruk helva, dut yaprağı atlas olur."
Sabırsızlar, üzücü olaylar karşısında kedere boğulurken, iş
hayatında engellere takılınca, çaresiz kalırken,
sabredenler; "başımıza, gelenlerde Allah'ın bir hikmeti var"
diye üzüntülerini dağıtır, huzura kavuşurlar. Zorluklara
dayanır, engelleri aşar, başarıya ulaşırlar.
Özellikle evlilik hayatında sabır daha önemlidir. Çünkü
sabır eşleri cefaya alıştırır, safaya kavuşturur. Hoşgörülü
olmalarını sağlar.
Birbirlerinin kusurlarına bakmazlar. Baksalar da kusur
göremezler. Çünkü sabır onları gördükleri ve karşılaştıkları
her şeyin güzel yanını görmeye alıştırır. Başkalarını üzen,
hatta bunalıma girdiren olayları, sabır sayesinde kendilerini
ferahlatır, azimlerini artırır, iradelerini kuvvetlendirir.
Dimdik ayakta durur, hadiselerin silindiri altında
ezilmezler. Çünkü inandıkları ve onlar gibi sevdikleri Allah
onlara: "Sabret, Allah'a dayan. Çünkü sabır, ancak Allah'ın
yardımıyla mümkün olur. İnsanlardan gördüğü eza cefalara,
üzücü olaylara üzülme. Endişeye ve paniğe kapılma.
(Onlara uyup da Allah'ı gücendirici bir şey yapma.
Kötülüklerine iyilik yap. Çünkü Allah kötülüklerden
korunanlarla ve iyilik yapanlarla beraberdir.(92) buyurur.
Allah'ın seninle beraber olması, sabretmeye ve sıkıntılara
katlanmaya değmez mi!...
İşte evlilik hayatında eşler ve aile bireyleri mutluluğu
yakalayıp huzur içinde yaşamaları için sabırlı olmalılar.
Birbirlerini üzmemeliler. Olur olmaz üzücü olaylar
karşısında da paniğe kapılarak, huzursuzluğa meydan
vermemeliler. Olayları normal karşılayarak hoşgörülü
olmalılar. Birbirlerinin kusurlarını affetmeliler ki, Allah da
kendilerinin kusurunu affetsin.
Eşler birbirini yıpratmamak için
şunlara riayet etmeliler
a - Birbirlerinin kıymetini bilmeliler.
b - Birbirlerini üzmemeliler.
c - Birbirlerini aşırı yormamalılar.
d - Birbirlerini bakımsız bırakmamalılar.
e - Hâlden anlamalılar.
f - Sadece kendilerini düşünmemeliler.
g - Birbirlerini korumalılar.
h - Bilgili olmalılar.
Bunları biraz açalım.
a - Evlenirken, Allah herkesi kıymetini bilene düşürsün.
Aşağıdaki âyette de bildirildiği gibi, Allah'ın yarattığı
varlıkların içinde en kıymetlisi insandır:
"Âdemoğullarını (insanları) en üstün ve en şerefli
kıldık."(93)
Yaradılışta bu kadar şerefli olan insan çoğu zaman ya kendi
kendinin kıymetini bilmez, hayatını boş yere heder eder,
ya da kıymetini bilmeyenin yanına düşer hayatı zehir olur.
Her iki durumda da mutsuz olur. Çoğu zaman da bu
mutsuzluğun kurbanı kadınlar olur. Bunun da sebebi,
kadınların genellikle bilgisiz oluşu, hakkını aramayışı, zayıf
oluşu, birçok yerlerde kadına baskının gelenek hâline
gelmiş oluşu vs. dir.
Bütün bunlar kıymeti bilinmeyen kadının çabuk
yıpranmasına sebep olur. Bunun neticesi hem kendisinin,
hem de kocasının mutsuz olmasıdır. Bu söylediklerimizi
düşünerek evli çiftler birbirlerinin kıymetini bilmeliler.
Kendi menfaatleri de bunu gerektirir. Evinde huzuru,
işinde başarısı ve iki cihanda saadeti, eşinin kıymetini
bilerek onu mutlu kılmasına bağlıdır.
b - Hiçbir şey insanları üzüntü kadar yıpratmaz. Hele
kadınlar üzüntüye hiç dayanamazlar. Hemen yenilir, hasta
olurlar. Aileden birinin üzülmesi öbürlerini de huzursuz
eder.
Üzüntü birçok ruhsal hastalıklara yol açar. Hatta
onarılması güç olan fiziksel hastalıklara bile sebep olur.(94)
Üzüntüden gelen hastalık ya kalıcı, ya da öldürücü olur.
Eşinin rahatsız olması öbürünü daha çok etkiler ve onu
kedere boğar. Hem kendilerini hem de aile bütçesini
sıkıntıya sokar.
Evli çiftler bütün bunları gözönüne alarak hiçbir şeye
üzülmemeliler ve birbirlerini üzmemeye özen
göstermeliler. Zaten dinî inançları kuvvetli olan, ne bir
şeye üzülür ne de karşısındakini üzer. Çünkü Allah şu
âyetlerle üzülmeyi yasaklamıştır:
"Üzülme, çünkü Allah bizimledir" (95)
"Ey inananlar, gevşemeyin ve üzülmeyin..."(96)
c- Eşler birbirlerini yormamalı ve ilişkilerinde birbirlerine
karşı
nazik olmalılar. Günlük işlerinde de, yorulmadan çalışmaya
alışmalılar. Bu da işini severek yapmak ve düzenli
çalışmakla olabilir.
Aşırı yorgunluk insanı tez yıpratır ve erken ihtiyarlatır.
Eşler işlerini severek yapmalılar. Zira istemeyerek yenen
yemek sağlığı bozduğu gibi, istemeyerek yapılan iş de insanı
bıktırır ve onu çabuk yorar. Bıkmadan ve yorulmadan
çalışabilmesi için kişinin, yaptığı bütün işleri kendisine
sevdirmesi lâzımdır. Severek yapılan iş insanı yormaz.
d - Genellikle birçok ailelerde kadınlar bakımsız
bırakılıyor. Erkekler her bakımdan hür yaşarken kadınlar
anlamsız baskılar altında eziliyor. Buna Allah razı olmadığı
gibi insanlığa da yakışmaz.
Giyinmesinde, beslenmesinde, eğlenmesinde ve turistik
gezilerde kadınlar ihmal edilmemeli, onlar da insan
haklarından layıkıyla yararlanmalıdırlar. Çünkü onlar da
insandırlar.
Kadınlar önemsenmez ve bakımsız bırakılırsa içleri
geçer ve çabuk çökerler. Bu da kocaları için yıkım olur. Hz.
Peygamber bütün bunları gözönüne alarak:
"Hanımının da sende hakkı var..."(97) buyurmuş ve
kadınların bakımsız bırakılmamasını bizlere hatırlatmıştır.
Allahû Tealâ da: "Hanımınızı kendinizden önce
düşünün..."(98) buyurmuştur.
e - Erkek hanımını, kadın da erkeğini yapamayacağı,
hatta zorlanacağı bir işe zorlamamalıdır. Özellikle sayılı
günlerinde hanımını üzmemeye ve yormamaya özen
göstermeli ve ona yardımcı olmalıdır. Kadın da kocasının
hâlinden ve dilinden anlamalı, ondan istek ve arzularında
aşırıya kaçmamalıdır.
f - İnsan bekârken daha ziyade kendini düşünür ve kendi
zevkine göre yaşar. Bu da normal görülür. Fakat evlenince
durum değişir. Artık en az kendini düşündüğü kadar
düşünmesi gereken bir eşi vardır. Onun durumunu, zevk ve
arzularını da düşünmesi gerekir. Yoksa eşini sevmiş olamaz
ve onun tarafından sevilemez. Hâlbuki evlilerin saadeti
karşılıklı sevgi ve saygıya bağlıdır. Onun için evliler sadece
kendilerini düşünmemeliler; giyimlerinde, beslenmelerinde
dinlenmelerinde, bütün tutum ve davranışlarında eşlerini
de
düşünmeliler. Çünkü evliler eşlerinden bunu beklerler. Bu
ilgiyi bulunca eşine sımsıkı sarılır ve ondan hoşnut olurlar.
Bu da mutluluklarına yol açar. Eşinden beklediği ilgiyi
bulamayınca hayal kırıklığına uğrar, çabuk yıpranır ve eşine
gücenir. Çünkü insan umduğuna küser. Onun için, Allah bu
hususta:
"... Hanımınızı kendinizden önce düşünün..."
buyurmuştur.
Eşinden ilgi görmeyen kişi, ilgiyi yabancılarda arar ve
kalbini başkalarına kaptırır. Bu kötü düşüncesini frenleyici
asaleti, imânı ve Allah'ın azabından korkusu varsa, en
azından eşinden soğur, ona olan güveni sarsılır ve sevgisi
azalır. Bu da mutsuzluklarına sebep olur.
g - Evli çiftler birbirlerini korumalılar. Kadın erkeğine
daha güzel ve çekici görünmek ve onu yabancılardan
koruyabilmek için temizliğine, giyim ve makyajına özen
göstermeli, gönülden gelen tertemiz sevgisi ve etkileyici
cilveleriyle eşinin kalbine girmeli, onu kendisine
bağlamalıdır. Bölye yapmakla kocasını erkek avcısı hayat
kadınlarının ağına düşmekten korumuş olur ve gerçek
anlamda ona sahip olur.
Erkek de hanımını gözü gibi esirgemeli, onu huzursuz
edici herşeyden, sağlığını zedeleyici hâllerden ve azaba
götürücü davranışlardan korumalı, yorucu işlerde ona
yardımcı olmalıdır. Allah bu hususta erkeklere şöyle
seslenir:
"Kendinizi ve ailenizi, yakıtı insanlar ve taşlar olan
ateşten ve azaba götürücü hâllerden koruyunuz.''(99)
Evin erkeği huzuru evinde aramalı, gözü dışarda, gönlü
başkalarında olmamalı.
h - Eşler birbirlerini yıpratmadan yaşayabilmeleri için
her bakımdan ve özellikle aile yaşantısı bakımından bilgili
olmalı ve bunları da pratik hayatta uygulamalıdır. Saadetin
anahtarı bilgi ve bu bilgileri uygulamaktır. Mutsuzluğun da
baş sebebi bilgisizliktir. Birçok ailede anlaşmazlığın ve
huzursuzluğun temelinde bilgisizlik veya bildiklerini
yaşamamak yatar. Onun için Allahû Tealâ:
"Hiç bilenlerle bilmeyenler bir olur mu?"(100) buyurmuştur.
Bilenler başarılı, bilmeyenler başarısızdır. Aile idaresini ve
güzel geçinme yollarını bilenler mutlu, bilmeyenler
mutsuzdurlar.
Devlet idaresi çok zordur. Ancak gerçek anlamda mutlu
bir aile idaresi daha da zordur. Ustalıkla devletlerini idare
eden bazı devlet adamları, aile idaresi bakımından başarısız
olmuşlar, bu yüzden de mutsuz yaşamışlardır.
Aile hayatında erkeğin bilmesi gereken şeyler var,
kadının bilmesi gereken şeyler var, erkek ve kadının
müştereken bilmek zorunda oldukları şeyler var. Bütün
bunları bu kitapçıkta özetledik, okuyan bulur. Bunları
yaşayınca da mutlu olur. Zira bunlar yaşanmış, denenmiş,
olumlu sonuç alınmış ve kitaba öyle yazılmıştır.
Erkek şefkatli, uyumlu, iyi bir idareci, çalışkan, dinamik
ve becerikli olmalı, ekmeğini taştan çıkarabilmeli, meşru ve
kanunî yollardan giderinden fazla para kazanmasını
bilmelidir.(101)
Erkek ve kadın cömert fakat tutumlu olmalılar, ne cimri
olmalı, ne de savurgan olmalıdırlar.
Gerek erkek, gerek kadın alım satımda, usta olmalı,
yiyecek, giyecek ve kullanılacak eşyalarını alırken en
iyilerini, ucuz fiyata alabilmelidirler.
Hanımlar, kimi kadınlar gibi şöhret düşkünü olmamalılar.
Mesela bir şey alırken, Beyoğlu'ndan, Osmanbey'den ve
ya Kadıköy'den aldım, diye övünmemeliler. Bunu parası
çok, aklı az olanlar yapar. Hâlbuki, aynı malı en ucuz
yerden alabildim, diye övünmeliler. Zira bunu herkes
yapamaz ancak kocasının kesesini düşünen akıllı ve usta
kadınlar yapabilirler.
Erkek daima güler yüzlü, dost bakışlı ve tatlı dilli olmalı,
bütün davranışları dostça, yapıcı ve karşısındakinin kalbini
hoşnut edici olmalıdır. Böylelerini herkes sever. Allah da
onlardan hoşnut olur.
B Ö L Ü M 4
Kadınlık
sanatı
Kadınlık sanatı
Kadın, kadınlık sanatını iyi bilmelidir. Yani:
a - Evinde
b - Mutfakta
c - Yatakta
d - Giyinmede ve süslenmede neler yapacağını
bilmelidir.
Kadınlar ailede ve aile idaresinde kocalarının olduğu
zamanlarda onların yardımcısı, olmadıkları zamanlarda ise,
idareci ve aile başkanıdırlar. O hâlde yerlerini ve
mevkilerini bilsinler, kendilerini ona göre hazırlasınlar.
Her kadın evinde ve özellikle kocasının yanında güler
yüzlü, tatlı dilli ve kibar olmalıdır. Her işini vaktinde
yapmalı, her şeyi yerli yerine koymalı, özellikle temizliğe
çok dikkat etmelidir. Aile bireylerinin sağlıklı oluşu evdeki
hanımın temizliğine bağlıdır. Kullanacağı eşya ve gereçleri
karanlıkta bile kolayca bulabilmeli ve yerine
koyabilmelidir. Bir iş yaparken elini çabukluğa alıştırmalı,
uyuşuk ve ağır olmamalıdır.
Mutfak sanatını yani aşçılığı iyi bilmelidir. Her yemek nasıl
pişirilir, nasıl lezzetli ve besleyici olur, bütün bunları küçük
yaşlardan itibaren öğrenmelidir.(102) Bu hususlarda ana-baba ve
eğitimcilere büyük görevler düşmektedir. Özellikle her işi
vaktinde yapmayı bütün çocukların ve bütün insanların
uygulamalı olarak öğrenmeleri gerekir.
Her işi vaktinde yapmak her şeyde başarının anahtarıdır.
İşini ertelemek zihni meşgul eder, düzensizliğe sebep olur.
İşler birikince insanı yıldırır. Bunun gibi daha nice zararları
vardır. Bunun için Peygamberimiz:
"İşlerini erteleyenler helak olmuşlardır" buyurmuştur.
Giyinme ve süslenme
Her kadın giyinmesini ve süslenmesini iyi bilmelidir.
Fakat kadının giyinmesi ve süslenmesi yabancı erkeklere
daha güzel görünmek için değil, kocasına daha cazip
görünmek, kadınlara güzel örnek olmak ve kendi zevki için
olmalıdır. Kimi kadınlar gibi yüzüne gözüne rengarenk boya
sürerek suratını maymuna döndürmemelidir. Bunu cahiller,
görgüsüzler ve sonradan görmüşler yapar. Başkalarından
gördüğünü yapmamalı, kendisine yakışanı yapmalı,
yaptığını da kendisine yakıştırmalıdır. Hem de yapılan
makyaj herhangi bir hastalığa sebep olmamalıdır. Mesela,
tırnaklara sürülen ojenin sinir ve böbrek hastalıklarına yol
açması, kokusunun da beyine zarar vermesi ve kimi saç
boyasının saça zarar vermesi gibi..
En güzel makyaj, makyaj olduğu bilinmeyen makyajdır.
Usta kadın modanın ve çevrenin etkisiyle veya
bilgisizliğinin kurbanı olarak, Allah'ın yarattığı güzel simayı
makyaj yapacağım diye rastgele boyamaz. Hem süslenir,
hem de hafif ve sade bir makyajla süslü olduğunu karşıya
farkettirmez. Böylece doğal güzelliğine güzellik katarak
kendisini eşine daha çekici gösterir ve daha çok sevdirir.
Üstelik eşini yabancı kadınların ağına düşmekten kurtarır.
Eşi tarafından sevilmesi, Allah'ın rızasını kazanmasına ve
ahirette cennete girmesine vesile olur.
Her kadın giyimine özen göstermelidir. Kadınlık
sanatının bir bölümü de az masrafla şık giyinmesini bilmek
ve giydiğini kendisine yakıştırmaktır.
Ailede mutluluğun yarısı kadından, yarısı erkekten
kaynaklanır. Ailesini ve yuvasını mutlu kılmak isteyen
kadın, kadınlık sanatını iyi bilmelidir.
a- Güzelliğin yarısı ten, yarısı kıyafettir
Ten, vücudun doğal yapısıdır. Kıyafet, kadının vücudunu
örten, kendisine yakışan, saygıdeğerliğini arttıran ve
güzelliğine güzellik katan elbiseleri ve kendisine yakışan
sade makyajıdır.
Bütün canlıların içinde Allah'ın en güzel yarattığı varlık
kadındır.
Kadın olmasaydı Âdem cennette bile huzur bulamazdı ve
insanlık da olmazdı.
Kadın olmasaydı, ne aşk olurdu ne de aşık olunurdu.
Şairlerin ilham kaynağı olan kadın olmasaydı; ne şarkı
olurdu, ne türkü, ne beste olurdu ne de musiki.
Kadının kadınlığını tamamlayan cazibesini artıran,
güzelliğine güzellik katan, üzerine yakıştırdığı elbisesidir.
Bizi ve giydiklerimizi yaratan Allah bu hususta şöyle
buyurmuştur: "Ey insanlar size avret mahallinizi (mahrem
yerlerinizi) örten ve sizi süsleyen elbise yar-attık."(103) BU
âyetten ilham alarak deriz ki:
b- Elbisede üç özellik aranır
1 - Örtülmesi gereken yerleri kapatması
2 -Soğuktan ve sıcaktan koruyucu olması
3 - Giyene yakışması ve onu saygıya layık göstermesidir.
Örtülmesi gereken yerler, yerine ve kadının durumuna
göre değişir. Her kadın ve buluğ çağına giren her kız,
sokakta yüzünün, ellerinin ve ayaklarının dışında bütün
vücudunu örtmekle yükümlüdür. Bu hem Allah'ın emridir,
hem kendilerinin yararına, hem de toplum düzeninin
yararınadır. Bu, Allah'ın emri olduğu gibi sorumluluktan
kurtulup cennette Allah'ın onlar için yarattığı altın ve
ipekten ipliklerle Allah'ın kudret eliyle dokunmuş, yetmiş
katından tenlerini gösteren nadide elbiselere giyinmeleri
için de güzel bir vesiledir, yatırımdır.
Allah'ın bizim hiçbir şeyimize ihtiyacı yoktur. Bize ne
emretmişse yararımız içindir. Neyi de yasaklamışsa zararından
korunmamız içindir. Her şeyde olduğu gibi, giyim hususunda da
Allah'ın emrine uymamız en doğru yoldur. Bir emrin
yapılmasında nice yararlar vardır.
c- Hanım kardeşlerimin şu öğüdüme dikkatle kulak
vermelerini bilhassa rica ederim:
Kocalarınızın sizden soğumamasını, başka kadınların ağına
düşmemelerini ve gönüllerini yabancılara kaptırmamalarını
istiyorsanız ve ömür boyu mutlu olmak arzusunda iseniz,
kendinize iyi ba
kın. Evinizde şık giyinin ve kocanıza daima daha güzel
görünmeye çalışın. Dışarı çıkarken de, Allah'ın emrettiği
gibi kapanın. Böyle yapmakla hem kendi yuvanızı, hem
başka aileleri mesut etmiş olursunuz, hem de Allah'ın
rızasını kazanırsınız.
Birçok ailede karı-koca arasındaki geçimsizliklerin ve gün
geçtikçe çoğalan boşanmaların sebeplerinin başında
hanımların evde kendilerini ihmal etmesi, dışarı çıkarken
süslenip açık çıkmaları gelir. Bunu biraz daha açıklayalım:
Yasak ilişkiler
Erkek ve kadının birbirinden etkilenmesi ve birbirine
meyletmesi yaradılışta var olan bir duygudur. Karşılıklı
sevgi de bu karşılıklı alâkanın bir sonucudur. Fakat bu
hususta ne erkek, ne de kadın tamamen serbest
bırakılmamış; Allahû Tealâ, kanun, örf ve âdetler bu alakayı
sınırlamış ve demiştir ki:
Ancak nikâh akdi ile (evlenmekle) birbirine bağlanan
eşler birbirine gönül bağlar, ömür boyu birbiriyle sevişerek
yaşarlar. Eşlerden hiçbiri nikâhı olmayan yabancılarla asla
ilişki kuramaz, onlara gönül bağlayamaz. Aksi hâlde hem
Allah'ın, hem kanunun, hem de toplumun nazarında suçlu
olarak cezalanır.
Fakat bütün dünya var gücüyle çalıştığı hâlde yasak
ilişkilerin önüne geçilemiyor. Nice ailelerde gül gibi yüzler
soluyor, yuvalar yıkılıyor, masum yavrular analı babalı öksüz
kalıyor ve saadetin yerini mutsuzluk alıyor. İnsanlar bu
hazin bedbahtlığı bir türlü önleyemiyorlar. Önlemeleri de
mümkün değildir, zira ateşle barutu bir arada yaşatmak
istiyorlar. Bu da imkânsızdır.
Allah'ın emirleri
Hâlbuki, Allahû Tealâ kullarına bu büyük tehlikeden
korunma yollarını şu üç âyette özetlemiştir:
"Ya (Muhammed), Mü'min erkeklere söyle gözlerini
nâmahremlerden sakınsınlar. (Yabancı kadınlara kem gözle
bakmasınlar.) Zi
nadan sakınsınlar. Bu hâl onlar için daha temiz ve
uygundur. Şüphesiz Allah kullarının yaptıklarından
haberdardır.''(104)
"Mü'min kadınlara da söyle, gözlerim yabancı
erkeklerden sakınsınlar. Örtülecek yerlerini korusunlar.
Zinadan sakınsınlar. (El ve yüz gibi) görülmesi kaçınılmaz
olan yerlerinden başka ziynet yerlerini (yani vücutlarını)
açmasınlar. Başörtülerini omuzlarından aşağı indirsinler ki,
göğüsleri kapansın. Vücutlarını kocalarından,
babalarından, kayınbabalarından üvey oğullarından,
kardeşlerinden ve kardeşlerinin oğullarından, kız
kardeşlerinin oğullarından muhafazakâr kadınlardan,
hizmetçilerinden, cinsî duyguları kalmamış yaşlılardan ve
cinsî duyguları henüz gelişmemiş küçük çocuklardan
başkalarına göstermesinle. Takındıkları ziynetten, yani
örtülerinin altında sakladıkları ziynet için (ayaklarına
takındıkları halhal) bilinip erkeklerin dikkatlerini
üzerlerine çekmemeleri için ayaklarını yere sert vurarak
çalımlı yürümesinler... Ey mü'minler, hepiniz isyandan
Allah'a dönün ki (dünyada ve ahirette) korktuklarınızdan
kurtulup, umduklarınıza kavuşasınız.(105)
"Ey Peygamber! Hanımlarına, kızlarına ve mü'minlerin
hanımlarına söyle; (yabancı erkeklerin yanında, üzerlerini
vücutlarını kapatan dış elbiselerini giysinler. Böyle
giyinmeleri müslüman olarak tanınmaları dolayısıyla
sarkıntılığa uğramamaları için daha uygundur. Allah
yargılayıcıdır, bağışlayıcıdır."(106)
Yukarıdaki âyetleri üç noktada özetleyebiliriz. Gözü
namahremden sakınarak çirkin hâllere giden yolları
kapatmak.
Buluğ çağma giren genç kızların ve hanımların
vücutlarını kendilerine nikahı düşen yabancı erkeklere
göstermemeleri.
Dışarı çıkarken Allah'ın emrettiği gibi örtünmeleri, hem
haklarında hayırlı, hem de dinî görevleridir.
Göz fotoğraf makinesi gibidir. Gördüğünü kalbe nakşeder.
Kimi erkek dışarıda devamlı açık saçık süslü kadınları görür;
evine gelince giyimine önem vermeyen, bakımsız dökük
saçık hanımı ile karşılaşırsa, farkında olmadan yavaş yavaş
gönlü evinden başkalarına kayar. İlgisiz kalan hanımı da
buna paralel olarak kendisinden soğur. Bu hâl devam edince
evde geçimsizlik, dışarıda gayrı meşru ve hoşa gitmeyen
hâller başlar.
İşte Cenab-ı Hak, ailelerin, dolayısıyla toplumun saadetini
zedeleyen felâketleri, yukarıdaki âyetlerle önlemiştir.
İnsanlar bu emirleri yerine getirirlerse, yani erkekler
gözlerine sahip olur, kalbe giden fesat yolunu kapatır,
kadınlar da evlerinde şık ve güzel giyinir, kocalarına
süslenir, dışarı çıkarken örtünür ve sade giyinir çıkarlarsa,
birçok tehlikeler önlenmiş olur. Karı-koca arasındaki
karşılıklı muhabbet ve iyi münasebet devam eder, mutlu bir
hayat yaşarlar. Böylece hem dünyada mesut olurlar, hem de
âhirette saadete kavuşurlar.
Kadınların örtünme şekline gelince... Belirli biçimde bütün
kadınlar şunu giyecek diye bir sınır yoktur. Yabancı erkeklerin
dikkatini üzerine çekmeyecek ve cinsel duygularını tahrik
etmeyecek ve vücudunu görülmeyecek şekilde kapattıktan
sonra, her kadın istediğini giyebilir.
Giyinmek insana Özgüdür
Şunu da bilelim ki, giyinmek insan işidir. Hayvana
giyinmek yakışmadığı gibi, insana soyunmak yakışmaz.
İnsanın ancak iki yerde soyunması hoş görülür; yatakta aşk
oyunu sırasında, bir de banyoda yıkanırken...
İşte insanı hayvandan ayıran hâllerden biri de
giyinmektir.
Giyinmek ile soyunmak arasındaki farkları biraz
açıklayalım: Allah'ın emrettiği şekilde giyinen kadın
ağırbaşlı görünür ve saygı görür. Kadın açıldıkça basitleşir,
görenlerin gözünde küçülür. Erkeklerin süfli ve cinsel
duygularını uyarır. Kendilerini tanımayanlar onlara kem
gözle bakarlar. Bu yüzden kötü ruhlu erkekler hep açık
saçık gezen kadınlara musallat olur, laf atar, sarkıntılık
ederler.
Sokakta soyunan ve vücudunun örtülmesi gereken
yerlerini yani mahrem yerlerini örtmeyen kadın, kimi
erkekleri tahrik eder ve uyarır. Onları kendileri için zararlı
hatta tehlikeli kılar. Başka bir deyişle açık saçık sokağa
çıkan kadının karşısında kimi erkekler vahşileşir,
muhakeme gücünü kaybeder, sonunu düşünemez hâle gelir
ve saldırgan olur. Bazen kadını kandırır, istediğini yapar ve
onun da yuvasını yıkar. Bununla kalmaz, ailesi için de yüz
karası olur. Hâlbuki, layıkıyla giyinen kadının karşısında
erkekler uysallaşır, kadına karşı şefkat ve saygıları artar ve
onu korumaya çalışırlar. Bu hâl, iki taraf için de tehlikeyi
önler ve yarar sağlar.
İşte soyunmanın bunca üzücü sonuçlarını gözönüne
alarak diyorum ki, kadın yalnız kocasının yanında istediği
gibi açık saçık giyinebilir. İki yerde de tamamen
soyunabilir; aşk yatağında ve banyoda yıkanırken. Yukarıda
da söylediğim gibi kadın bilhassa kocasının yanında giyimine
özenmelidir. Böyle yaparsa erkeğini evine ve kendisine
bağlar, gözünü başkasına kaydırmaz. Birçok kötü durum da
önlenmiş olur.
Her kadın evinde iyi giyinir, sokakta sade ve kapalı
giyinirse her erkek aradığını evinde bulur, gözü dışarıda
olmaz, kötü yerlere gitmez. Büyük günahlardan olan
zinadan kaçınmış ve Allah'a as olmamış ve haram yerlere
fuzulî para harcamamış olur. Ayrıca top lumun düzeni de
bozulmaz. Böylece hem kadın hem de erkek hu zur içinde
yaşar, bütün aileler mutlu olur. Bu ortamı hazırladıklar
için kadınlar Allah'ın rızasını ve toplumun saygısını
kazanırlar.
Hülâsa ailede huzur için erkekler erkeklik sanatını,
kadınlar da kadınlık sanatını iyi öğrenmeli, özellikle giyim
ve görünümlerine çok dikkat etmelidirler.
Giyimde dikkat edilecek
hususlar
İnsanın ruh ve beden sağlığı ile giyinmenin sıkı bir
bağlantısı vardır. Onun için giyinmek gelişigüzel olmamalı,
bilinçli olmalı, insanın saygınlığını artırmalı.
Kimileri kiri göstermesin diye koyu renkli elbiseleri
seçerler. Bu, yanlış ve zararlı bir düşüncedir, tembellerin
ve bilgisizlerin görüşüdür. Çünkü kiri göstermesin demek,
peşinen kirliliği kabul etmektir. Hem de koyu renkler
insanın ruhunu karartır. Gençleri yaşlı, yaşlıları daha yaşlı
gösterir, yaşlılarda aksine hep koyu renkleri seçerler, açık
renk genç işidir, derler. Doğru genç işidir. Çünkü açık
renkler yaşlıları genç gösterir, gençleri de daha genç
gösterir.
Ayrıca açık renk elbiseler insanı temizliğe ve daha
dikkatli olmaya zorlar. Açık renkler iç açıcı olur, insana
ferahlık verir. Onu genç, dinç ve canlı gösterir.
Koyu renkler, özellikle siyah ve lacivert -matem için
olmamak şartıyla- özel yerlerde ve kısa devrelerde
giyilmelidir.
Matemlerde siyah giyinmek hristiyanların âdetidir,
islâmda matem yoktur.
Kadınlar mümkün olduğu kadar değişik renkler
giymelidirler. Böyle yaparlarsa neşelenirler ve kocalarına
da hep taze ve cazibeli görünürler. Fakat, başkaları için
değil, kendi zevkleri ve kocaları için giyinmelidirler. Bir
kadın ne zaman hangi rengi giyeceğini de bilmelidir.
Mesela, aşk yapacakları gün kırmızı, pembe, turuncu veya
eflatunî renkleri giymesi uygun olur. Çünkü bu renkler
eşlerin cinsel duygularını kamçılar, kadının çekiciliğini
artırır.
Öfkeli zamanlarda beyaz, açık sarı, fıstıkî ve açık yeşil
gibi çok açık renkler insanı sakinleştirir ve kalbe ferahlık
verir.
Üzüntülü zamanlarda yeşil, limon küfü, açık mavi, kavun
içi gibi renkler sıkıntıyı dağıtır, insanı neşelendirir.
Normal zamanlarda ise her istediğini giyebilir.
Eşlerin değişik giyinmesi aralarındaki sevgiyi artırır.
Çünkü eşler birbirlerini hep yenilenmiş, taze ve ilginç
görürler. Hem de her elbise değiştirme insana ümit, kalbe
ferahlık, ruha hayat verir. Çünkü her yenilik insanı
dinçleştirir ve tazeler.
Aynı elbiseyi uzun süre giyinmek insanı basitleştirir,
karşısındakinin gözünde küçültür. Kadında kadınlık
cazibesini, erkekte erkeklik cazibesini azaltır. Onun için
eşinin kendisine karşı cazibesini yok eder. Birbirlerine
değişik görünümleri eşlerin birbirine ilgisini artırır,
hayatlarını tazeler. Bunun için de insanın değişik elbiseleri
olmalıdır. Elbise alamayan yoksullara da insanlık ve
müslümanlık görevi olarak, hâli vakti yerinde olanlar
yardım etmeliler. Hz. Peygamber (s.a.v):
"Hediyelerin ki sevidesiniz" (107) buyurmuştur. En güzel
hediye elbisedir. Hem de kalıcı hatıradır. İnsanların
birbirine hediye edeceği güzel şeylerden biri de güzel bir
elbise, bir buluz veya kazak, bir eşarp, bir terlik, bir çorap,
hatta bir mendildir. Küçük de olsa hediye makbule geçer ve
karşısındakini memnun eder. Hediye edilen şeyi her
giydikçe, her kullandıkça, onu kendisine hediye eden kişiyi
hatırlar, -Peygamberimiz'in de dediği gibi- ona sevgisi
artar. Bunu gözönüne alarak eşler birbirine, zenginler
yoksullara ve geliri az olanlara elbise hediye etmeyi âdet
hâline getirsinler.
Çoğu erkekler eve gelince hemen elbisesini çıkarır,
pijamasını giyer. Bu, özellikle gençlerde ve yeni evlilerde
yanlış bir davranıştır. Çünkü bu hâl evlilik âdetine gölge
düşürür. Nedenini açıklayalım:
Erkek hanımını değişik ve şık elbiselerde kadınca görmek
istediği gibi, karısı da kocasını değişik elbiselerde erkekçe
ve şık görmek ister. Diliyle istemese bile, böyle olması çok
hoşuna gider. Bundan mahrum kalır da karşısında kocasını
hep pijamalı görürse, görmek istediğini görememiş olur. O
zaman farkında olmadan gözü şık giyinmiş erkeklere kayar,
kocası gözünde basitleşir ve ilgisini çekmez. Artık ona
sevgili gözüyle değil, sadece kocası gözüyle bakar. Bu da
evlilik saadetini gölgeler. Çünkü evlilere mutluluk getiren
şeylerden biri de karşılıklı sevgidir. Eşler birbirlerini ilginç
gördükçe sevgileri artar.
Erkek de böyledir. Evine gelince karşısında rengarenk,
şık giyinmiş ilginç lir kadın görmek ister. Kadın
tembelliğinden veya bilgisizliğinden giyimine önem
vermiyor veya giyinmesini bilmiyorsa, kocasının yanında
hep günlük iş elbisesiyle duruyorsa, kocasının gözünün
hakkını vermemiş olur. O da görmek istediği kadını başka
yerlerde arar, gözü şık giyinmiş yabancı kadınlara kayar.
Dolayısıyla ikisi de günaha girerler ve aralarındaki sevgi
bağları gevşer. Bu durum devam ederse, karakterleri ve dinî
inançları da zayıfsa, daha kötü şeyler de yapabilirler.
Sokaklara araştırıcı gözü ile bakarsanız, şık giyinmiş
kadınlara bekârlardan çok evli erkeklerin baktığını
görürsünüz, işte bu zavallılar evlerinde bulamadıklarını
sokakta aramaktadırlar.
Eşler bu durumları gözönüne alarak, giyimlerine özen
göstermeli ve hoşlarına gitmeyen, telafisi mümkün olmayan
hâllere meydan vermemelidirler. Özellikle kadınlar,
yaşlarına, mâlî durumlarına, toplumdaki yerlerine,
kocalarının arzularına, mevkilerine ve dinî kurallara uygun
olarak giyim ve makyajlarına özen göstermelidirler. Bu
hususta ilk sözümü tekrar ediyorum: Güzelliğin yarısı ten,
yansı kıyafettir. Tabii ki, kadınların bunu yapabilmeleri için,
erkeklerin
bu konuda hanımlarına yardımcı olmaları ve cömert
davranmaları gerekir. Bu da mâlî imkâna dayanır. Bunun
için de helâlinden ve kanunî yoldan daha çok kazanma
çarelerini aramalıdırlar. Niyetlerine göre Allah yardım
eder.
Bu konuyu Peygamberimiz 'in şu hadisleri ile
tamamlıyorum: ‘‘ - En hayırlınız, ailesine ve ev
halkına daha yararlı olanınızdır.’’
"Elbiseniz güzel, şık ve size yakışır olsun ki, insanlar
arasında saygınlığınız
Eşlerin birbirlerine
karşı davranışları
Evli çiftler evlilik yuvasında mutlu olabilmek için
birbirlerine karşı çok iyi davranmalıdırlar. Eğer birbirlerinin
hoşuna gitmeyen davranıştan varsa en kısa zamanda
düzeltmeliler. Biz huy ve davranış metodunu ahlâk
bölümünde, huy değiştirme kısmında yazmıştık. (Bkz.
Mutluluk Yolları Hayat Kitabı 1, s. 148)
l- Erkek nasıl davranmalı?
a- Her şeyiyle evine dönük ve evine bağlı olmalı, ayağı
dışarıda gözü başkalarında olmamalı. Boş zamanlarını
evinde eşiyle geçirmeli. Birlikte gezip, birlikte
eğlenmeliler. Erkek hanımına arkadaş gibi davranmalı, ona
işlerinde yardımcı olmalıdır. Nitekim Peygamberimiz de
hanımlarına yardım ederdi.
b- Çalışkan, ekmeğini taştan çıkaran cinsten olmalı,
helâlinden daha çok kazanıp, ailesini daha mutlu günlere
kavuşturmaya gayret etmelidir. Peygamberimiz:
"En hayırlınız, ailesine ve ev halkına daha yararlı
olanınızdır" buyurmuştur. Daha çok yararlı olmak, varlıklı
olmakla olabilir. Var evi kereni evi, yok evi verem evidir.
Varlıklı olmak için de çok çalışıp çok kazanmak gerekir.
(Bkz. Mutluluk Yolları Hayat Kitabı 1,
s. 196-197)
c- Güler yüzlü, tatlı dilli olmalı, asık suratlı, küfürbaz,
katı ve kırıcı olmamalıdır. Bir sözle kırılan kalp bin sözle
yapılamaz.
d- Hanımına ve çocuklarına karşı nazik ve şefkatli
olmalıdır. Kaba, üzücü, acımasız olmamalıdır. Hz.
Peygamber bütün hayatında hiçbir hanımına kinci tek bir
söz söylememiştir.
Ben de şahsen 41 yıllık evliyim, 5 çocuğum, 7 torunum
var, 60 senedir talebe okuturum, bu güne kadar ne aileme
ne çocuklarıma, ne torunlarıma ne de bir talebeme kırıcı ve
çirkin bir kelime söylememişimdir. Bunu nasıl söylerim.
Allah'ın yarattığı en kutsal varlık insandır. Kim olursa olsun,
insana karşı saygılıyımdır.
e - Hanımına karşı çok fedakâr olmalı, hanımının hatırı
için gerekirse kendi istek ve arzularına gem vurmasını
bilmelidir. Hep kendi istek ve arzularını düşünmemeli,
hanımının da durumuna ve isteklerine saygı göstermelidir.
f - Cömert olmalıdır. Evinin ihtiyacını bilmeli ve
almalıdır. Hanımının makul ve mantıklı arzularını seve seve
yerine getirmelidir. Cimriliğin en kötüsü eşine ve
çocuklarına karşı yapılan cimriliktir. Onun için
Peygamberimiz:
"En hayırlınız, ailesine ve ev halkına daha iyi ve yararlı
olanınızdır" buyurmuştur."(110)
g - İradesi kuvvetli olmalıdır. Zira iradesi zayıf olanlar,
her şeyde olduğu gibi evlilik hayatında da başarılı ve mutlu
olamazlar. (İrade kuvveti, Bkz. Mutluluk Yolları I, s. 223)
h - Erkek, evine vaktinde ve haberli gelmeli, erkeğini
kazanabilmesi için kadın, kocasının eve geleceği vakti
bilmelidir. Onun için erkek evine vaktinde gelmeli, habersiz
gelmemelidir. Bu hususta Peygamberimiz erkeklere şöyle
seslenir:
"Evinize gelirken, baskın yapar gibi habersiz gelmeyin,
geleceğinizi bildirin ki, sizi karşılamak için hanımınız
temizlensin, süslensin ve giyinsinler.(111)
2- Kadın nasıl davranmalı?
a - Tutumlu olmalıdır. Evde her şeyi dikkatli kullanmalı,
kırıp dökmemeli, yemeklerde herşeyin kararını bilmeli, az
masrafla güzel
ve leziz yemekler pişirebilmelidir. Her konuda
kocasına yardımcı olmalı, ona lüzumsuz masraf
yaptırmamalıdır. Bu hususta geniş bilgi için Mutluluk Yolları
I'de sağlık bölümünün yemek pişirme bahsine bakınız.
b - Kadın hareketli ve eli çabuk olmalı, uyuşuk, mıymıntı
olmamalı. Kocasının olmadığı saatlerde çabucak işlerini
bitirip kendisine bakmaya da zaman ayırmalı. Kocası işten
gelince başka şeylerle oyalanmayıp eşi ile hoşça vakit
geçirmeli. Özellikle yeni evliliklerde çocukları çoğalmadan
böyle yaparak kocasını kendisine iyice bağlamalı, eşinin
kalbine girmeli ve eşiyle hoşça vakit geçirmenin tadını
çıkarmalıdır.
c- Kadın cilveli olmalı ve kocasının başını döndürürcesine
bakmasını bilmeli. Güler yüzlü ve ilginç hareketleri ile işten
yorgun gelen kocasını evine ve kendisine bağlamalı, tatlı
dili ve sevimli bakışları ile de ona yorgunluğunu
unutturmalı, kalbini kazanmalı kendisini sevdirmelidir. Bir
kadın kadınlık sanatını kullanarak kocasını kendine ve
evine bağlayamazsa, onu başka yerlere, en azından
kahvehanelere kaçırır.
d - Kadın konuşkan ve tatlı dilli olmalı. Konuşmasını
bilmeyen somurtkan kadınlar sevilmezler. Her kadın tatlı
dili ve güzel konuşması ile kocasının kalbini kazanabilir.
Toplum içinde de değeri artar, bulunduğu yeri şenlendirir.
e - Özellikle misafir geldiği zamanlarda mutfak sanatını
iyi kullanarak kocasının yüzünü ağartmak. Bunu yaparsa
topluma da kendisini saydırır ve kocasını memnun etmiş
olur. Yaptığı güzel yemekler yıllar geçse de meclislerde
öğülür.
f - İnatçılık kötüdür ama, kadınlarda daha da kötüdür.
İnatçılık yüzünden ailenin huzuru kaçar, bazen yuvanın
yıkılmasına kadar gider. İnatçılıkla insan hiçbir şey elde
edemez, sadece değerini düşürür ve eşiyle çekişmeye
neden olur. Onun için kadın uysal olmalı, kocasıyla ve
çevresiyle kolayca uyum sağlamalıdır. O zaman değeri
artar, eşi tarafından sevilir, yuvasını mutluluk çemberi
içine alır.
g - Kadın hünerli olmalı ve eli her işe yakışmalı. Evinin
işinde, aşında, dikişinde ve kocasının hizmetinde ne kadar
hünerli olursa; değeri de o derece artar. Bu hususta
analara görev düşer.
h - Yaşları ve yaş farkları ne olursa olsun, kadın kocasını
ismiyle çağırmalıdır. Evlilerin kulağına en çok hoş gelen
şeylerden biri de, eşlerinin kendi isimlerini andıklarını
duymaktır. Başbaşa kaldıkları zamanlarda birbirlerine
seslerini yumuşatır eşine onu çok sevdiği duygusunu
vererek, canım, hayatım, ruhum, bir tanem, sevgilim,
eşim., gibi hitaplarla aralarındaki sevgiyi derinleştirmeli,
bağlarını kuvvetlendirmelidirler. Peygamberimiz (s.a.v):
"Sevdiğiniz kimselere onları sevdiğinizi bildirin"(112)
demiştir. Sevdiğini bildirmenin bir yolu da, sevdiğini
belirten güzel kelimelerdir.
Birçok yerlerde eşini kendi adı ile çağırmasını ayıp
sayarlar; efendi, bey, hacı bey, hanım... gibi saygı ifade
eden terimlerle çağırırlar. Bu yanlıştır. Çünkü bu hitap tarzı
yabancılar arasındaki saygı ve resmiyeti andırır. Eşler
arasında da resmiyet ve yabancılık duygusu uyandırır.
Hâlbuki resmiyet olan yerde muhabbet olmaz. Bütün
bunları gözönüne alarak eşler birbirlerini isimleriyle
çağırmaklar, âmir- memur gibi değil, iki arkadaş gibi iki
yabancı gibi değil, iki sevgili gibi yaşamalılar.
Kadın sokakta nasıl olmalı?
Kadın evinde özellikle de kocasının yanında ne kadar
hareketli ise, sokakta bunun aksine ağırbaşlı, onurlu, ciddî
ve hanımefendi olmalıdır. Böyle olursa herkes tarafından
korunur, sayılır ve hürmet edilir. Yürümesinde,
konuşmasında, bakışlarında, alış veriş ve bütün
davranışlarında çok ciddî olmalı ve karşısındakilere
kendisine saygı telkin etmelidir. Hele yürürken kadınlık
belirtilerini tamamen gizlemeye çalışmalıdır. Bakınız,
Cenâb-ı Allah kadının sokakta nasıl yürüyeceğini ne güzel
tarif etmiştir:
"Kadınlar (ayak bileklerine taktıkları halhal gibi)
ziynetlerin bilinmemesi ve erkeklerin dikkatlerini
üzerlerine çekmemeleri için ayaklarını yere sert
vurararak çalımlı ve hareketli yürümesinler."
(113)
B Ö L Ü M
5Ailede
çocuk
Çocuk yapmada acele etmemeli,
art arda yapmamalı
Birçok evliliklerde heyecanlı günler uzun sürmez. Günler
aylar geçtikçe aşk ateşi küllenir. Kimilerinde de aşk
sönerken mutsuzluğun sisleri çöker. Bu gibilerin hâline
acımak gerekir.
Mutlu ve ideal evliliklerde aşk dolu heyecanlı günler
aylar hatta yıllar, çocuk oluncaya kadar sürer ve sürmesi
gerekir. Onun için yeni evliler -hele hanım gençse- ilk
çocuktan sonra, çocuk yapmada acele etmemeliler. Yoksa
evliliğin tadına doymadan ve eşler birbirine bakmasını
öğrenmeden birbiri ardından gelen çocuklara bakmak
zorunda kalırlar.
Eşler balaylarını, hatta bal yıllarını sürdürsünler,
birbirlerini sevgiye ve evlilik zevkine doyursunlar, evlilik
hayatına iyice alışsınlar ve tecrübe sahibi olsunlar, ondan
sonra çocuk yapsınlar. O zaman çocukluk devresini atlatmış
olurlar, ana-baba olmaya daha iyi yakışırlar. Acele
ederlerse daha kendileri çocuk denecek yaşta toyken
evliliğin tadına doyamadan, birbirlerini gerçek mânâda
tanıyıp kaynaşmadan, huylarını öğrenmeden çocuklarla
uğraşmak zorunda kalırlar. Hele erkek ev işlerinde hanımına
yardımcı olamıyorsa, gelirleri de kısıtlı ise, genç yaşta
sıkıntıya düşerler ve birbirleriyle ilgilenmeye vakit
bulamazlar.
Çocuk yapmada acele edilmediği gibi art arda da
yapmamalılar. Yoksa birini büyütmeden, öbürünün derdine
düşerler. Böylece ananın işi çoğalır, sağlığını kaybeder..
Babanın da para kesesi delinir, kaygısı artar, ikisi de
sıkıntıya düşerler. Üstelik aklı ermeyen henüz
ablalığa veya ağabeyliğe yakışmayan büyük çocuğu
küçüğünü kıskanır, o da ayrı bir dert olur. Kardeşlerin
kıskançlığı, bazen tehlikeli davranışlara kadar varır.
Ne yazık ki, bunu kendimiz uygulayamadık. Bilmem kendi
yapmadığımızı okurlarıma, tavsiye etmem etkili olur mu?
Çünkü, Yüce Allah, "Ey mü'minler! Kendinizin yapmadığını
başkalarına niçin söylüyorsunuz" buyurmuştur. (Saf Sûresi,
2)
Çocuk sayısını da fazla artırmamalılar, zorlanmadan
yetiştirebilecekleri kadar yapmalılar.
Eskiden yaşama şartları günümüzdeki kadar ağır değildi.
Geçim sade, çocuk bakımı kolaydı. Teknik de memleket
savunması da daha çok insan gücüne dayanıyordu. Bu
sebeple o zamanlar daha çok çocuk isteniyordu. Bu da
tabii idi. Peygamberimiz de, zamanında bu durumları
gözönüne alarak:
"Evlenin, çoğalın ki, âhirette diğer ümmetlere karşı sizinle
övüneyim"(114) diyerek evliliğe imrendirmiş ve çok çocuk
yapmaya teşvik etmiştir. Çünkü o zamanlar öyle
gerekiyordu. Hem de birbirini izleyen savaşlarda ölenlerin
yerine yenilerinin yetişmesi gerekiyordu. Kocasız kalan
kadınların çoğaldığı için de birden fazla kadınla evlenmek
ihtiyaç haline gelmişti. Ama aralarında adalet şartıyla.
Günümüzde hayat şartları ağırlaştı, çocuk bakımı, eğitim
ve öğretimi zorlaştı. Teknik geliştikçe insan gücünün yerini
makine, robot ve bilgisayarlar aldı. Bu durumda insandan
çok bilgiye, beyin gücüne ve servete ihtiyaç arttı. Bütün
bunları gözönüne alarak evliler çocuk sayısını azaltmalı,
olan çocukları da daha iyi yetiştirmeye gayret etmelidirler.
Böyle olursa hem kendileri için, hem çocukları için, hem de
memleket için daha yararlı olur.
Çocuktan söz etmişken, doğumdan beş ay dört gün önce
kesin doğum tarihini açıklayalım. Kadın hamile kalınca
cenin ana rahminde 120 gün tabii canla (bitkisel hayat)
yaşar. Bu arada hâlden hâle geçerek insan şeklini alır.
Fakat duyguları olmaz, kendi kendine hareket edemez. 120
günlük olunca, Allah'ın emri ile insan ruhu gelir, duyguları
başlar, kendi iradesiyle hareket eder. Ana adayı hamile
kaldığı günü kesin olarak bilemez. Normal hâllerde (cenin)
çocuk ana karnında 275 gün kalır. Hamilelik tam 123 gün
olup insan ruhu gelince cenin kendi iradesiyle hareket
etmeye başlar. Ana adayı karnındaki bu hareketin farkında
olur. İşte o günden tam 155 gün yani 5 ay 4-5 gün sonra
çocuk doğar.
1951 senesinde, Hz. Peygamber (s.a.v)'in:
"Her biriniz ana rahmine meni (sperma) olarak
düşersiniz. 40 günde meni kan pıhtısına dönüşür, ikinci 40
günde kan pıhtısı et parçasına dönüşür, üçüncü 40 günde
iskelet haline gelir. Çocuk şeklini alır ve melek (Allah'ın
emriyle) çocuğa ruh verir" hadisinden ilham alarak
yukarıdaki formülü yazdım. Yıllar geçti, evlendikten sonra 5
çocuğumda, bir de torunumda denedim. Yani çocuk ana
karnında hareket ettiği gün 5 ay dört gün sonraki tarihi
yazdım. 5 çocuğum yazdığım tarihde doğdu. Torunum ise
sıhhî sebepten dolayı üç gün sonra doğdu.
Ailede çocuk doğunca anasının sevgi ve iltifatında,
babasına ortak olur. Yani kadın kocasına olan sevgi ve
hizmetinin birazını çocuğuna yöneltir. Baba bunu hoş
görmelidir. Çünkü çocuğun bütün bakım yükü ananın
üzerindedir. Ananın çocuğuna olan sevgisi bu ağır yükü
hafifletir. Bu da Allah'ın hem takdiri hem de lütfudur. Bu
sevgi olmasa ana çocuğunun bakım yükünü kaldıramaz. Bu
yüzden üvey anneler öz anne gibi olamıyorlar.
İnsanlar bu gerçeği gözönüne alarak üvey anadan, öz
anadan beklenilen sevgi ve ilgiyi beklememeliler. Hele çok
küçük çocukları büyütmesi için üvey anneye teslim
etmemeliler. Teslim etmişlerse, kontrolsüz bırakılmamalı.
Yoksa çocuğun zararına ve tehlikeli olabilir.
Üvey anayı başkasının çocuğuna bakmaya zorlayan üç şey
vardır. İnsanlık görevi, kocasının hatırı, dine bağlılık ve
imân kuvveti. Üvey anne şayet bu üç şeyden yoksunsa, üvey
çocuğuna layıkıyla bakamaz. Hatta çocuğun ölümüne bile
sebep olabilir. Bu yüzden babalar veya veliler bu hususta
dikkatli olsunlar, masum yavruların bakımını insafsız ve
merhametsiz üvey annelere bırakmasınlar. Şayet buna
mecbur iseler, kontrolsüz bırakmasınlar. Yoksa pişmanlık
yarar sağlamaz.
Çocuklarını evlendiren ana-baba
ne yapmalı?
Ana-babalar, çocuklarını evlendirince, onlara ilgi ve
sevgilerini azaltsınlar, onlardan da eski ilgiyi beklemesinler.
Bir gün Resûlullah (s.a.v) torunlarını bağrına basmış
seviyor, okşuyor ve öpüyormuş. O sırada yanına gelen bir
sahabi bunu görünce:
"Ya Resûlullah, benim on çocuğum var, daha hiçbirini
kucağıma alıp okşayıp, öpmedim" deyince, Resul-i Ekrem(
s.a.v):
"Allah senin kalbinden merhameti almış. Sana ben ne
yapabilirim" (115) buyurmuştur.
Peygamberimiz'in de belirttiği gibi, çocuk ve torun
sevgisi gönülden ve merhametten gelen bir sevgidir. Bu hâl,
normal, hatta gereklidir. Bu sevginin olmayışı anormaldir.
Ana-baba da, sevgi ve şefkatlerine karşılık çocuklarından
kendilerine tam bağlılık ve saygı beklerler. Bu da
normaldir, karşılıklı sevgi ve bağlılık çocuklar evleninceye
kadar eksilmeden devam etmelidir. Fakat çocuklar
evlenince durum biraz değişmelidir. Yani çocuklar ile
aralarındaki sevgiyi paylaşan yeni bir ortak geldiğini bilip
kabullenmeliler.
Bu ortak, gelinleri veya damatlarıdır. Daha doğrusu
kızları damatlarının, oğulları da gelinlerinin öz malı
olmuştur. Kendilerinin yanına geldikçe misafirdirler. Artık
onlar kendilerinden kopmuş eşleriyle kaynaşmışlardır.
Çocuklarına mutlu bir yuva sağlamak isteyen büyükler,
onları eşleriyle başbaşa kendi hâllerine ve zevklerine
bırakmalılar, aralarına girmemeliler. Kimi ana-babalar
evlendirdikleri çocuklarına, evlenmeden önce olduğu gibi
aşırı şefkat gösterir, onları kendileri yönetmek isterler.
Hâlbuki bu, çocuklarını sevmek değil, onların yuvalarını
yıkmak demektir. Çünkü bu durum karşısında oğulları aile
reisliği bakımından yetişemez, ana-babasından kopup eşine
bağlanamaz. Hanımını ikinci plana kor ve önce anam babam
sonra sensin der. Bu da haklı olarak genç hanımı üzer. Zira
hiçbir evli ka
din ikinci planda kalmak istemez, kocasıyla arasına giren
kayınvalidesine ve kayınpederine düşman kesilir.
Büyüklerinin elinde kukla olan kocasını da sevemez. Ona
güvenemez ki, bağlansın. Kime ait olduğunu da kestiremez.
Kocasına eş mi geldi yoksa kayınbabasına ve kayınvalidesine
hizmetçi mi geldi ayırt edemez. Kocası da uymaca akıllı
ise, büyüklerinden aldığı direktifle hanımına eziyet eder.
Bazen de ona -hayvana bile yakışmayan- dayak atmaya
kalkar. Böyle bir evde ne huzur olur ne de mutluluk,
yuvalan her an yıkılmaya mahkum olur.
İşte birçok ailelerde huzursuzluğun ve kaynana ve gelin
davasının baş sebebi budur hatta evlendirmeden önce
oğullarını sevmeyen bazı büyükler evlendirdikten sonra
gelinlerinden kıskanarak oğullarını sevmeye başlar. Hâlbuki
bu hareket yukarıda da söylediğimiz gibi onu sevmek değil,
yuvasını yıkmaya yeltenmektir.
Her şeyin bir kararı, yeri ve zamanı vardır. "Vakitsiz öten
horozun başı kesilir" dendiği gibi yerinde kararında ve
zamanında olmayan sevgiler de, yarar değil zarar getirir.
Ayrıca sevgi duygusal olmamalı, akıllıca olmalı ve yarar
getirmelidir. Özellikle ana-babanın çocuklarını sevmesi.
Çocuklarını gerçekten akıllıca seven büyükler -kızları
olsun oğulları olsun- evlendirdikten sonra her bakımdan
kendilerini frenlemeli, yuvalarını sağlam temeller üzerine
kurmaları için çocuklarını eşleriyle başbaşa bırakmalıdırlar.
Böyle olursa kendileri de huzurlu olurlar, yeni evliler de
yuvalarında huzur içinde yaşarlar. Hem de kimse kimseyi
rahatsız etmemiş olur, hiç kimse günaha girmez. Kimse
zulme uğramaz, kaynana gelin davası da olmaz.
Büyükler çocuklarına nasıl
yardımcı olmalı ve onlardan ne
beklemeliler?
Büyükler evlendirdikleri çocuklarına üç hususta yardımcı
olmalılar, onlardan da üç şey beklemeliler:
a - Yeni evlileri uzaktan kontrol etmeliler. Hoşa
gitmeyen hâlleri olursa tarafsız olarak ustalıkla onları
uyarmalılar ve irşad etmeliler.
Eşleriyle aralarında kırgınlık varsa düzeltmeliler ki,
Allah da böyle emretmiştir:
"Eğer karı-kocanın aralarının açılmasından korkarsanız,
ailelerinden birer hakem gönderin. Barışmak ve uyuşmak
isterlerse, Allah aralarını bulur."(116)
b - Muhtaç oldukları hususlarda mümkün olduğu kadar
yeni evlilere yardımcı olmalılar.
c - Gelinlerine veya damatlarına el kızı veya el oğlu
gözü ile bakmamalılar. Gelinlerini ve damatlarını öz
evlâtları gibi görmeliler. Böyle yaparlarsa gelinleri ve
damatları da kendilerinin öz ana babaları gibi görür,
hizmet ve itaatte kusur etmezler. Böylece aile fertleri bir
vücuttaki organlar gibi birbirlerine sımsıkı bağlanırlar.
Böylece hep birlikte huzur içinde mutlu yaşarlar.
Büyüklerin onlardan bekledikleri şeyler de şunlardır:
a - Gençler büyüklerine saygılı olmalı, hizmet ve
hürmette kusur göstermemeliler. Meşru ve makul
emirlerine itaat etmeliler.
b - Muhtaç oldukları hususlarda yapabildikleri kadar
onlara yardımcı olmalılar.
Gençler şunu bilsinler ki, kendileri büyüklerine ne denli
hizmet eder, saygı gösterir ve yardımcı olurlarsa, ileride
çocukları da kendilerine öyle yapar.
Kendilerinin büyüklerine karşı yaptıkları, tutum ve
davranışları ilerisi için birer tohum ve birer yatırımdır.
Karşılığını mutlaka göreceklerdir. Kişi ne ekerse onu biçer.
c - Büyüklerinin şeref ve asaletlerine küçüklük ve zarar
verici davranışlardan kaçınmalılar.
Şu diyeceklerime bütün aile fertleri çok dikkat
etmelidirler: Hiç kimse birinin hatırı için öbürünün kalbini
kırmamalıdır. Mesela yeni evliler ana ve babalarını sevmeli,
onlara itaat etmeli fakat bu sevgi ve itaat eşine eziyet ve
haksızlığa neden olmamalıdır. Ana-babanın yeri başka,
eşinin yeri başkadır. Birinin hatırı için öbürünün kalbini
kırmak gerekmez. Özellikle ölünceye kadar beraber
yaşamak zorunda olduğu eşinin.
İnsan hanımını çok sevmeli ve onu incitmemek için çok
titiz davranmalıdır. Fakat hanımının hatırı için ana-babasını
ihmal etmemeli, onlara saygıda ve hizmette kusur
etmemeli, hanımı istemese de onlara yardımını kesmemeli,
ilişkisini sürdürmelidir. Çünkü büyüğünü bilmeyen, Allah'ını
bilemez, büyüğünü gücendiren, Allah'ı da gücendirmiş olur.
Büyükler de çocuklarını sevmeli, fakat bu sevgi geline
veya damada haksızlığa sebep olmamalıdır. Bunu
yapabilirse hepsi de rahat eder. Kimse kimseyi üzmez ve
kimse kimseden şikayetçi olmaz. Hep birlikte hoşça vakit
geçirir ve mutlu olurlar.
Yaşlı eşlere öğütler
Eşler her zaman birbirlerine muhtaçtırlar. Yaşlandıkça bu
ihtiyaç daha da artar. Çünkü çocuklar evlenir, ayrı ayrı
yuvalarını kurarlar. Büyüklerinin yanına seyrek uğrar
olurlar. Kendi yuvalarını kurmak sonra da çocuklarını
büyütüp onları evlendirmek için uzun yıllar ağır mücadele
veren yaşlı damat ve gelin, ilk evlilik yılları gibi yine
başbaşa kalırlar. Ama uzun yıllar bir arada yaşamaları onları
birbirlerine öyle bağlar ki, et kemikten, can tenden
ayrılamadığı gibi birbirlerinden ayrılamazlar. "Ayrılırsak
yaşayamayız" kanaati kesinleşir. Onun için birbirlerine
ihtiyaçları ve bağlılıkları artar.
Evlilik hayatının en heyecanlı çağı gençlik yıllarında
olduğu gibi, en tatlı çağı da yaşlılık devresidir. Tabii eğer
gençlik yıllarında yaşlılık yıllarına hazırlık
yapabilmişlerse...
Artık ihtiyar evliler gönüllerini iki şeyle
eğlerler: a - Birbirleriyle
b - Evlilik alışverişlerinin sermayesi olan çocukları ve
onların kazancı olan torunları ile. Başka bir deyimle elleri
ile yetiştirdikleri meyve ağaçları yerinde olan çocukları ve
onların meyvesi olan torunları ile. Çünkü evliler için
çocuklar sermaye, torunları onun kazancıdır. Çocukları
meyve ağaçları, torunları onların meyveleridir.
İhtiyarlar zaman zaman çocukları ve torunları ile
kaynaşıp haşır neşir oldukça, onlardan gençlik aşısı ve
zindelik ruhu alırlar. Yeter
ki onları rahatsız etmeden, kırmadan ve kendileri de
rahatsız olmadan uyum içinde olabilsinler. Kendi gençlik
yıllarını hatırlayıp gençlerin hâlinden ve dilinden
anlasınlar.
Gençlikte ihtiyarlığa hazırlık
Kadın olsun erkek olsun; müslüman olsun, gayri müslim
olsun, dindar olsun dinsiz olsun; ırkları ve milliyetleri ne
olursa olsun, bütün gençler ihtiyarlayınca rahat ve mutlu
olmak istiyorlarsa, Peygamberimiz Hz. Muhammed'in:
"Gençliğinizde ihtiyarlığınıza hazırlık yapın" sözünü
kafalarına nakşetmeliler ve şu altı hususta gençliklerinde
ihtiyarlığa hazırlık yapmalılar:
1 - İnanç ve ibadet
2 - Eşini kendine bağlama
3 - Güç ve enerji
4 - Bilgi,
5 - Servet
6 - Ahbab ve arkadaş.
Şimdi bunları kısaca açıklayalım:
1 - Her insan gençliğinde en son ve hak din olan islâm
dininin ana kurallarına layıkıyla inanmalı, inandıklarını
eksiksiz yapmalı, Allah tarafından görevlendirildiği
ibadetlerini saati saatine yerine getirmelidir.
Eğer bunları yapabilirse, Allah onu kaza belâdan,
âfetlerden ve hoşa gitmeyen hâllerden korur, ihtiyarlayınca
yapamadıklarını Allah bağışlar. Böylece âhirette de
sorumluluktan kurtulur, ak yüzle sevdikleriyle birlikte
cennete girer ve ebedî saadete erer.
2 - Gençlik yıllarında gücünü boşa harcamamalıdır. Bütün
çalışmalarında ve cinsel hayatında gücünü idareli
kullanmalıdır. Böyle yaparsa ömrünün sonuna kadar güçlü ve
enerjik olarak hayatını sürdürür. Özellikle gençliğinde
hanımıyla cinsel ilişkisini sıklaştırırsa,
çabuk ihtiyarlar, gücü azalır, ihtiyarlığına sadece güçsüz
girmekle kalmaz, gözlerinin feri de azalır, körlüğüne kadar
gider. Dizlerinin dermanı kalmaz, felç bile olabilir. Cinsel
gücü ya sıfıra düşer ya da eşini tatmin edemeyecek kadar
azalır. Hülasa ihtiyarlığa her bakımdan dermansız girer ki,
ihtiyarlığın kendisine özgü tadını çıkaramaz olur. Bu hususta
Resûlullah (s.a.v):
"Suyunu israf etmekten (cinsel ilişkide
aşırılıktan)sakın. Çünkü o, gözlerinin nuru ve bacaklarının
iliğidir." Yani ilişki sonunda akan meni, gözlerinin feri,
dizlerinin dermanıdır demiş. Hanımı ile ilişkiyi sıklaştıranın
gözleri görmez, dizleri tutmaz olacağını bildirmiştir.
3 - Gençliğinde bilgisiz ve bilinçsiz, gelişigüzel yaşayan,
ihtiyarlayınca perişan olur. Yahut da ihtiyarlamadan ölür.
Çünkü bilinçsiz, plansız gelişigüzel yaşamak insanı çabuk
çürütür ve ömrünü tez tüketir. Yani Allah'ın takdir ettiği
ecel (zaman) gelmeden, erken ölür.
4 - Evli bir kimse gençliğinde eşini ne kadar memnun
eder, onu kendisine bağlarsa, o da kendisine yaşlılık
zamanında o kadar hizmet eder, gözü gibi bakar rahatlığı
için üzerine titrer.
Gençliğinde onu üzmüş, gücendirmiş, kendisinden
soğutmuş ise, yaşlanınca o da kendisinden uzak kalmak
ister. İsteyerek hizmet edemez ve istenilen sadakati
gösteremez. Çünkü kırılan kalb kolay kolay onarılmaz.
Gençliğinde ne ekerse, ihtiyarlayınca onu biçer.
Gençliğinde eşine kurt kesilmiş, onu incitmişse, kurt
kocayınca köpeğin maskarası olur..
Evli çiftler bu durumu göz önüne almalı, ihtiyarlık çağını
düşünerek, gençliklerinde birbirlerinin kıymetini bilmeli,
tartışmadan, bozuşmadan birbirlerine sımsıkı
bağlanmalıdırlar.
5 - İnsan ihtiyarlayınca gençliğinde olduğu gibi
çalışamaz. Mücadele ve dayanma gücü azalır. İnsan
gençliğinde bunu düşünerek çok çalışıp çok kazanmalı,
tasarruf ederek ihtiyarlığına hazırlık yapmalıdır. "Ak akça
kara gün içindir" denmiştir. Gençliğinde çok çalışır
servetini büyütürse, ihtiyarlayınca -düşkünlere de yardım
ederek- eşiyle birlikte mutlu bir hayat sürdürür.
6 - İnsan gençliğinde insanlarla ilişkilerinde uyumlu ve
olumlu olmalıdır. Dostunu ve ahbabını çoğaltmalıdır ki,
ihtiyarlayınca za
man zaman onlarla bir araya gelerek, ziyaretleşerek, hoşça
vakit geçirsin. İyi kalbli, samimi her ahbap bir servettir.
Onun için Hz. Ali "Dostlarınızı çoğaltınız" demiştir.
İnsan gençliğinde eşi ile oyalanır, eşi ile daha çok
sevişir, arkadaşlarıyla fazla ilişki kuramaz. Buna zaman da
bulamaz. İhtiyarlayınca işi azalır, zamanı genişler.
Çocukları da ayrı ayrı evlerine yerleşmiş olurlar. Artık
ihtiyarların yapacakları iş:
Çocuklarını ve ahbaplarını ziyaret edip hoşça vakit
geçirmek, onlara ömür boyu edindikleri tecrübelerinden
ders vermek ve hayat bilgilerini artırmak, torunlarıyla
kaynaşıp onlardan gençlik aşısı almak ve hikâye tarzında
hikmetli sözleriyle onları eğitmek ve irşad etmektir.
Yaşlılar, yapabildikleri kadar dünya işleriyle fazla
oyalanmadan ağırlıklarını daha çok ibadete yöneltmeliler.
Çünkü yakında gidecekleri ve orada ebedî kalacakları
anketlerine hazırlık ve yatırım yapmaları gerekir.
Dünyaya gelişlerindeki asıl amaç ve ömür boyu
mücadelelerindeki esas gaye, öbür dünyalarına hazırlık
yaparak, orada ebedî saadete ermektir. Her şeyiyle bütün
dünya işleri bu kutsal gayeye birer vesiledir. Bunu asla
aklımızdan çıkarmamalıyız. Sözümüzü, Allah'ın şu
bildirisiyle bağlıyorum:
"Bütün insanları ve cinleri sırf bana kulluk ve ibadet
etmeleri için yarattım." Zarifet suresi, (117)
Ailede huzur ve önemi
İnsan toplum hayatı yaşamak zorundadır. Hiç kimse
yalnız yaşayamaz, yaşasa da huzur bulamaz. Çünkü yalnız
yaşaması yaratılışına ters düşer.
a- Aile.bir vücut gibidir
İnsan toplumu ailelerden, aileler de fertlerden meydana
gelir. Huzur içinde yaşayamayan toplum huzur bulamaz.
Toplumun huzuru
ise, toplumu meydana getiren ailelerin huzuruna
bağlıdır. Ailede huzur olması için de aile fertlerinin huzurlu
olması gerekir. Bir arada da yaşasalar, ayrı ayrı da
yaşasalar durum değişmez. Hatta uzaktaki bir ferdin
rahatsızlığı aileyi daha çok rahatsız eder, onları daha çok
telaşa düşürür.
Aile bir vücut gibidir. Vücudun herhangi bir yerindeki
rahatsızlık bütün vücudu rahatsız ettiği gibi, fertlerinden
birinin rahatsızlığı da, bütün ailenin huzurunu bozar, onları
tedirgin eder. Onun için aile fertleri ailenin ve kendilerinin
huzurunu bozucu davranışlardan kaçınmalı, huzur içinde
yaşamaları için ellerinden gelen her şeyi yapmalıdırlar.
Bunu yapabilirlerse huzur içinde yaşarlar.
b- Sağlık
Her şeyin başı sağlıktır. Huzur içinde mutlu bir yaşam
sürdürmek isteyen bir aile, her şeyden önce sağlığına çok
önem vermeli, sağlığı zedeleyen her şeyden kaçınmalıdır.
Hastalanmadan yaşamak için bütün aile fertleri sağlık
kurallarına çok dikkat etmelidir. Dikkatsizliği yüzünden
birinin hastalanması bütün aileyi şaşkına döndürür,
huzurunu bozar.(118)
Sağlığımıza dikkat etmemiz, dinî yönden de başta gelen
görevlerimizdendir. Çünkü sağlığı yerinde olmayanlar,
ibadetlerini de huzur içinde yapamazlar. Sağlık deyince
hem vücut, hem de ruh sağlığını kastediyoruz.
Bu hususta Hz. Peygamber (s.a.v):
"Vücudunun da sende hakkı var."(119) ve,
"Cismine hakkını ver" buyurmuştur.
Vücudumuzun haklarından biri de onu bütün
hastalıklardan korumaktır.
Yine, Resûlullah bu hususta baş görevi aile reislerine
vererek şöyle buyuruyor:
"Evin erkeği ev halkının çobanıdır. Her bakımdan
onlardan sorumludur." Yani evin reisi ev halkının
giyiminden, beslenmesinden, eğitiminden, sağlığından ve
yaşamak için muhtaç olduğu her
şeyden sorumludur. Aile reisi hanımının ve bütün ev
halkının maddî manevî, dünyevî, uhrevî bütün ihtiyaçlarını
temin etmekle ve onları, huzurlarını bozan her şeyden
korumakla yükümlüdür.
Allahû Tealâ bu hususta şöyle buyuruyor:
"Ey imân edenler, yakıtı inanmayan insanlar ve taşlar
olan cehennem ateşinden kendinizi ve ailenizi koruyun.'r (120)
İşte ailenin huzur içinde rahat yaşaması aile bireylerinin
maddî ve manevî yönden sağlıklı olmasına ve ruhî bunalıma
girmemesine bağlıdır. Aileden birinin hastalanması yahut
maneviyatının sarsılması ve ruhî bunalıma gimesi, yalnız o
kimsenin değil, bütün ailenin huzurunu bozar, ağızlarının
tadını kaçırır. Sağlığı korumak ve hastalıklardan kaçınmak
için de sağlık kurallarını ve sağlıklı yaşama yollarını bilmek
gerekir.
Huzur içinde yaşamak isteyen aileler, her fırsattan
yararlanarak sağlık kurallarını öğrenmeli ve bildiklerim
hayatlarına uygulamalıdır.
c- Çalışmak ve helalinden kazanmak
Sağlıklı olmak için yeteri kadar dengeli beslenmek,
temiz havalı yerde yaşamak, güneş giren sağlıklı yerde
oturmak ve temiz giyinmek lazımdır. Fırsat buldukça
denizlerin iyotundan, ormanların oksijeninden ve güzel
manzarasından, kırların temiz havasından yararlanmalıdır.
Bütün bunlar malî imkâna yani paraya dayanır. Yokluk
içinde olan bir aile bunları nasıl yapabilir?
İşte huzurlu olmak isteyen aile fertleri tembelliği ve
uyuşukluğu atmalı, çalışarak, helalinden bol kazanç
sağlamalıdır. Çalışmak aynı zamanda harekettir de..
Hareket ise hayat, servet, güç ve huzur kaynağıdır.
Fertleri çalışkan olan aileler sağlıklı, varlıklı ve güçlü
olarak huzur içinde yaşarlar.
Allah da, çok çalışıp, helalinden kazanmamızı emreder.
Aşağıdaki âyetler insanları çalışıp kazanarak huzur içinde
yaşamaya yöneltmektedir:
"Yer yüzünde ne varsa hepsini sizin için yaratan O'dur."
(121)
"Ey iman edenler, gerçekten Allah'a kulluk ediyorsanız,
yaratıp size verdiğimiz rızıkların temizinden, size
yarayanından, helâlinden ve en iyilerinden yiyin ve Allah'a
şükredin." Bekara suresi (122)
"Yeryüzünü size boyun eğdiren ve emrinize veren O'dur.
Yeryüzünün her tarafını gezip dağlarında dolaşırı ve
Allah'ın sizin için yarattığı rızıklardan yiyin."(123)
"De ki, Allah'ın kulları için yarattığı ziyneti ve temiz
rızıkları kim haram etti. De ki, bunlar dünya hayatında
imân edenler içindir. Ahirette ise yalnız onlar için
olacaktır, işte biz âyetleri, anlayabilen bir kavim için
böylece geniş olarak açıklarız." Araf (124)
d- Saygı, uyum ve hoşgörü
Dirlik ve düzen olmayan ailelerde devlet olmaz. Devlet
olmayan yerde huzur ve mutluluk olmaz. Ailede dirlik
düzen olması için fertler arasında uyum sağlanmalıdır.
Uyumsuzluk uyuşmazlığa, uyuşmazlık tartışmaya tartışma
da huzursuzluğa sebep olur. Ailede uyum sağlanması için
fertler birbirine karşı fedakâr ve saygılı olmalıdır. Saygı
sevgiyi getirir, sevgi ise mutluluk ve huzuru getirir.
Birbirlerini saymayan insanlar birbirlerini sevemezler.
Sevgi olmayan yerde ise huzur olmaz. Birbirlerini
sevmeyenler bir arada nasıl kaynaşır ve huzur bulurlar?
İnsanlar robot değildir, aynı kalıptan da dökülmüş
değillerdir. İnsanlar düşünen, ayrı ayrı görüşü ve arzusu
olan varlıklardır. Yüzleri ve sesleri birbirine benzemediği
gibi görüşleri, düşünceleri, istek ve arzuları da başka
başkadır.
Üstelik çevrenin çeşitli halleriyle başka başka yönlerden
etkilenirler. Aile fertleri -özellikle büyükler bunu böyle
kabul etmeli- hoşuna gitmese de, karşısındakinin istek ve
hareketlerini hoş karşılamalıdırlar.
Yaşlılar gençlere karşı tutum ve davranışlarını, kendi
gençliklerini düşünerek ayarlamalı, zamanın getireceği
yenilikleri de gözönünde bulundurmalıdırlar. Gençlere karşı
kırıcı ve katı olmamalıdırlar. Gençler de bir zaman gelip
kendilerinin de yaşlanacağını ve
yaşlandıkça kişinin (çocuklar gibi) nazikleşeceğini,
sözlerinin çoğalıp güçlerinin azalacağını düşünürek,
büyüklerinin cefalarına ve hizmetlerine seve seve
katlanmalıdırlar. Bu da karşılıklı fedakârlık yapmakla
mümkün olabilir. Fertleri fedakâr ve hoşgörülü olmayan
ailelerde huzurun yerini çekişme alır. Çekişmenin de sonu
kavga ve huzursuzluktur. Böyle ailelerde herkes kendi
dediğinin olmasını ister ve kendi istediğini yapar. Aralarında
ne uyum sağlanır, ne düzen olur ne de huzur.
e- Plan ve disiplin
Disiplin olmayan, gelişigüzel yaşayan ailelerde huzur
olmaz. Mutlu da olamazlar. Gelişigüzel ve plansız yaşanan
aile yuvasında kimin ne zaman ne yapacağı belli olmaz.
Uyku saatleri, yemek vakitleri ve çalışma zamanları
karmakarışık olur. Bu gibilerin çalışmaları da verimsiz olur.
Sağlıkları zedelenir, huzurları bozulur.
Disiplin olmayan ailelerde itaat de olmaz. Herkes kendi
başına buyruk olur. Düzenli bir ailede büyük küçük belli
olur. Büyükler küçükleri sever, küçükler büyükleri sayar ve
itaat ederler. Aralarında kolayca uyum sağlarlar.
Ailede başıboşluk zararlı olduğu gibi aşırı disiplin de
zararlıdır. Aşırı disiplin olan ailelerde kişiler robotlaşır,
aptallaşır, duyguları ölür, ve düşünemez hâle gelirler.
Büyüklerin baskısı artar, küçükler istek ve görüşlerini
söyleyemezler. Büyüklere sevgi ile değil korktukları için
itaat ederler. Kimi çocukların evlerinden kaçarak kötü
yollara sapmaları buna birer örnektir. Böylece hoşa
gitmeyen ve telafisi mümkün olmayan üzücü hâller meydan
gelir, bütün ailenin huzuru bozulur.
Mutlu ailelerde kimin ne zaman ne yapacağını bildiren
uygun bir düzen ve disiplin olur. Birbirlerine samimi olarak
sımsıkı bağlanan fertler arasında sevgi ve ahenk olur.
Topluma da güzel örnek olurlar. Hem kendileri mutlu olur,
hem de başkalarına mutluluk yollarını göstermiş olurlar.
Ailede huzur çok önemlidir. Çünkü ailenin hem,
dünyada hem de ahirette saadeti huzur içinde yaşamasına
bağlıdır. Aile fertlerinin
iş hayatındaki başarısı da buna bağlıdır. Huzur olmayan
ailelerde ne düzen ne mutluluk ne de bereket olur. Bütün
bunları gözönüne alarak aile fertleri kafalarını çalıştırmalı,
huzuru sağlamalıdırlar. Bunu yapabilirlerse huzura kavuşur,
mutlu bir hayat sürdürürler. Ne mutlu huzur içinde yaşayan
ailelere.
Çocuk
eğitimi
Aile ve Çocuk
Kur'ân-ı Kerimde aile efradının birbirlerine karşı
alakalarına, iyi ve kötü duygu ve davranışlarına da yer
verildiği görülür. Sözgelimi, ebeveynin çocukları
karşısındaki şefkat ve hassasiyetleri, kardeşlerin birbirlerine
karşı duygu ve tavırları, aile reisinin bütün aile fertleri
karşısındaki sorumlulukları vs. muhtelif ayetlerde, çeşitli
Vesilelerle dile getirilir. Bu fıtri ve mecburi durumların
olumsuz tezahürlerine de dikkat çekilirken, bunların olumlu
yönleri ve bu yönlere tevcih yolları gösterilir. Bunları da
belirtmeye çalışalım:
Çocuk Sevgisi
Kur'ân-ı Kerîm, anne ve babaların evlâtlarına karşı fıtrî,
derûnî bir sevgi ve şefkat beslediklerini ifade eder. Bu
durum bazen, bir kısım âyetlerde "çocuk" kelimesi yerine
"göz bebeği" mânâsına gelen "kurretu a'yun" kelimesi
kullanılarak ifâde edilir ve mesela çocuk talebi yerine
(kurretu a'yun) talebinde bulunulur. (Furkan 5/74; Kasas 28/9)
Çocuğa karşı duyulan sevgi bazen de, evladın maruz
kaldığı musibet karşısında anne ve babanın yaşadığı ızdırap
dile getirilerek ifade edilir. Sûre-i Yûsuf'ta, Hz. Yâkûb'un
oğlu Yûsuf'a karşı asil şefkat ve onun kaybolması karşısında
gözlerinin kör olmasına müncer olan ağlama ve ızdırapları
çok dokunaklı bir şekilde hikâye edilir.
Nil Nehri'ne atılan "bebek Musa" karşısında annesinin
durumuyla alâkalı bahislerde de annenin, çocuğuna karşı
duyduğu kalbi sevgi ve şefkatin Kur'ânda te'yidini görürüz.
(Kasas 28/10-13; Ta-ha
20/40.)
Hz. Musa'nın annesiyle alâkalı âyet şöyle: "Musa'nın
annesi, yüreği bomboş olarak (evladından başka bir şey
düşünmeksizin) sabahladı. Eğer Allah'ın va'dine iyice inanması
için kalbini pekiştirmeseydik, neredeyse saraya alınan
çocuğun kendi oğlu olduğunu açığa vuracaktı. Musa'nın
ablasına: 'Onu tâkib et' dedi" (Kasas 28/10-11.)
Çocuk sevgisinin bu fıtrîliği sebebiyle olacak ki, dünyada
hoşa giden her çeşit güzelliklerin mecmâı olan âhiret ve
cennet hayatında da mü'minler bundan mahrum
edilmeyecekler, "çocuk sevme" nimetiyle
nimetlendirileceklerdir.
Kur'ân-ı Kerîm, üç ayrı sûrede tekrarla, "saçılmış inciler"
e teşbih edilen Cennet çocuklarından bahseder:
"(Cennetliklerin) etrafında dâima taze kalan çocuklar
dolaşır ki,
sen onları gördüğün zaman saçılmış birer inci sanırsın." ( İnsan
76:19 Vâkı'a 56:17; Tür 52:24.)
Çocuk İsteği
İslâm açısından nikahtan maksad üremedir, yani neslin
devamını sağlamaktır. Gerçi bu her canlının tabiî bir
insiyakıdır. Ancak, insan, duygularına bir had konmadığı
için, çeşitli mülâhazalarla fıtrî meyline iradesiyle değişik
istikametler kazandırabilecek durumdadır.
İşte, evlenmenin bu aslî gayeden uzaklaştırılmaması için,
İslâm dini, gerek Kur'ân'ın ve gerekse hadislerin diliyle
mü'minleri uyarır.
Bu mevzuda Hz. Peygamber'in (a.s.m) meşhur hadîsi
şudur: "Evlenin, çoğalın, kıyamet günü, sizin çokluğunuzla
diğer ümmetlere karşı İftihar edeceğim." (Münavi: Şemsü'd-Din
Muhammed Zeynüd-Din Abdurra'uf (1031), Feyzu'l-Kadîr, Şerhu'l-Cami'i's-
Sağîr, Beyrut 1972,3,269)
Çocuk ve nesil talebi esas olmakla beraber, sâlih ve
hayırlı bir neslin taleb edilmesi gerekmektedir. Kur'ân-ı
Kerim'de çocuk talebiyle ilgili gelen âyetlerden bu
noktaya her seferinde ayrı bir
ehemmiyet verildiği görülür. Hemen belirtmek isteriz ki,
daha hamilelik vâki olmadan başlayıp, hamilelik ve
doğumu takip eden safhalarda çocukla alakalı yapılan
dualarda "sâlih çocuk" taleb etmek fikrinin zihinlerde canlı
tutulmak istenmesinin pratik ve âmeli neticeleri vardır.
Göz bebeği gibi bir nesil
Furkân Sûresinde gerek çocuk talebine ve gerekse taleb
edilen çocukta aranan vasfa örnek teşkil bir âyet yer alır.
Orada, ideal bir Müslümanın belli başlı vasıflarını ard arda
zikreden bir pasajda kaydedilen on beş kadar vasıfdan biri
de çocuk talebiyle alakalıdır.
"Onlar ki: 'Ey Rabbimiz! Bize zevcelerimizden ve
nesillerimizden gözlerimizin bebeği olacak (sâlih insanlar)
ihsan et, bizi takva sahiplerine rehber kıl' derler." (Furkân
25:74)
Âyette geçen "göz bebeği gibi kıymetli" vasfı mutlak bir
vasıftır. Arzularımıza uygun, ideallerimizi gerçekleştirecek
bir nesil böyle değerli bir nesil olabilir. İstenmesi gereken
neslin ana vasıfları başka ayetlerde de kaydedilmiştir.
Müteakiben kaydedeceğimiz dualarda bu vasıfları bulmak
mümkündür.
Müslüman bir nesil
Kur'ân'da kaydedilen Hz. İbrahim'in duası ideal nesil
hakkında mühim bir vasıf beyan eder: "Müslüman olmak"
yani Allah'ın emirlerine teslim olan, Allah'ın istediği yol
üzere giden bir nesil. Hz. İbrahim Allah'ın emri ile
Kâ'be'nin temellerini Hz. İsmail ile birlikte yükseltince
yaptıkları bu hayırlı amelden sonra, bir nevi bunun
mükâfatını taleb makamında şu duayı yaparlar:
"Ey Rabbimiz! İkimizi de sana teslimiyette sabit kıl.
Soyumuzdan da (yalnız sana boyun eğen) Müslüman bir
ümmet (yetiştir).
(Bakara 2:128)
Çocuk ve anababaların
sorumlulukları
Ana-babaların çocuklarına karşı
görevleri
Karı-kocadan oluşan mutlu bir ailenin, mutlu bir sülâleye
dönüşmesine vesile olan çocukların bakımı, eğitimi,
öğretimi ve iyi yetişmesi çok önemlidir.
İyi bir ürün almak için verimli tarla, sağlam tohum ve çok
iyi bakım gerektiği gibi, iyi bir nesil yetişmesi için de anababaların
asil ailelerden, sağlıklı, güçlü, sağlam karakterli
ve akıllı olmaları, hem de mutlu ve huzurlu bir aile hayatı
sürdürmeleri, doğumdan önce ve sonra çocuğun
gelişmesine, yetişmesine gereken önemi göstermeleri
gerekir. Bunun için:
l- Temiz aileden biriyle evlenmeli
Doğacak çocuğunun mükemmel olmasını isteyen ana ve
baba adayları, evlenecekleri kimselerin asil, sağlıklı,
terbiyeli ve temiz bir aileden olmasına dikkat etmelidirler.
Çünkü bazı özellikler irsiyet yolu ile büyükten küçüğe
geçer. Bu hususta Resûlullah (s.a.v):
" - Eşinizi iyi ve dikkatli seçin, çünkü damar çeker."(125)
buyurmuştur.
Eşlerin ve sülâlelerinin bazı fiziksel yapıları ve ruhsal
hâllerinin irsiyet yolu ile kendilerinden meydana gelen
çocuklarına geçtiği bilinen bir gerçektir.
2- Akraba evliliği olmamalı
Doğacak çocukların güzel, zekî ve güçlü olmaları için,
akraba evliliği olmamalıdır. Bu hususta Hz. Ömer (r.a.):
"Uzaktan, yani akrabanız olmayan ailelerden evlenin ki,
çocuğunuz zayıf ve cılız olmasın" demiştir.
Akraba evliliği karı- koca ilişkisini olumsuz yönden
etkilediği gibi, doğacak çocuklar üzerinde de bazı olumsuz
etkileri olur. Bu konuyu daha önce de açıklamıştık. (Bkz.
19)
3- Kadın hamile iken sağlığına dikkat etmeli
Hanımlar, hamilelik boyunca karnındaki bebeğin
sağlığını bozucu hareket ve davranışlardan kaçınmalıdır.
Sigara, içki ve benzeri kötü alışkanlıkları varsa bırakmalı,
bebeğin ruhen ve bedenen iyi beslenmesi için çok dikkat
etmeli ve onun iyi gelişmesini sağlamalıdır. Bu da annenin
kendine iyi bakması sıkıntı ve tasalanmayı bırakıp şen ve
neşeli yaşamasıyla olur.
Doğacak bebeğin güzel olması için, ana hep güzel şeylere
bakmalıdır. Zira hamileler gördükleri şeylerden etkilenirler.
Ayrıca Mutluluk Yolları kitabının sağlık bölümünün beslenme
bahsinde değindiğimiz gibi dengeli beslenmeye dikkat
etmeliler, -Allah'ın da emrettiği gibi- her şeyin en iyisini ve
kendilerine yarayanlarını yemeliler. Ana karnında çocuk
büyüdükçe rahim de büyür, mideyi sıkıştırır. Hamile kadın
yeteri kadar yemek yiyemez. Onun için hamile kadınlar
yemek öğününü beklemeden yemeliler. Beslenme
bölümünde de yazdığım gibi, iki kimse, -az yediği için- sık
sık yemelidir.
a) Bebekler ve çocuklar
b) Hamile ve emzikli kadınlar
Anne adayları şunu bilsinler ki, karnındaki bebekleri
bedenen kendilerinin bir parçası olduğu gibi ruhsal ve
karakter bakımından da kendilerinin bir kopyasıdır. Onun
için atalarımız: "Anasına bak kızını al" demişlerdir. Ben de
şunu ilave ediyorum:
"Damadınız olacak gencin anasına bakın, kızınızı öyle
verin." Çünkü damadınız anasının bir parçasıdır. Hem de
damadınızın anası kızınızın kaynanası olacaktır. Buna çok
dikkat edin...
Hülâsa, demek istiyorum ki, kız çocuğu da, oğlan çocuğu
da anasının kopyasıdır, çünkü onun bir parçasıdır.
Anayı olumlu veya olumsuz etkileyen her şey, karnındaki
bebeğini de etkiler. Ananın üzgün oluşu bebeğin de üzgün
olmasına, şen ve şakrak oluşu, bebeğin de şen ve rahat
oluşuna sebep olur. Bu hususta baba adaylarına da mühim
görevler düşmektedir. Çünkü kadınları şen yaşatıp mutlu
kılan da, hayatlarını cennet hayatına döndüren de, üzgün
yaşatıp hayatlarını cehennem hayatına çeviren ve dünyaya
geldiklerine pişman eden de kocalarıdır.
İşte karı-koca güzel huyları, olumlu davranışları ve
bilinçli yaşayışları ile güzel, gürbüz, zekî, şen, iyimser,
sadakatli, kendilerine ve milletine yararlı çocuklara sahip
olabilirler. Özellikle yeni evliler bu gerçekleri gözönüne
alarak yaşamlarına ona göre yön versinler. Şunu bilsinler ki,
doğacak çocukları kendilerinin bir parçası ve bir gölgesidir.
Kendileri doğru olursa, çocukları da doğru olur. Eğri bir
şeyin gölgesi doğru olmaz.
4- Helâlden yedirmeli
Baba helâlinden kazanıp çocuklarına helâl lokma
yedirmelidir. Haram kazançla beslenen çocuklardan
kimseye hayır gelmez. Böyle yapan babalar büyük günaha
girerler; ileride çocuklarının da günaha girmesine sebep
olurlar.
5- İyi duygular aşılamalı
Ana ve baba, çocuklarının kalbine sevgi, şefkat, saygı ve
itaat tohumları ekmeliler; kin, isyan, intikam ve düşmanlık
tohumları ekmemeliler. Bütün hareket ve davranışlarında
çocuklarına olumlu ve güzel örnek olmalılar.
Ana- babalar şunu iyi bilsinler ki, çocukları kendilerinin
kopyasıdır. Ayrıca çocuklar çok narin ve duyguludurlar, her
şeyden çabuk etkilenirler. Onları sevdiğini belirtici bir söz,
bir bakış, bir ikram ve ana- babanın birbirini sevmesi..
Bunların hepsi çocukların kalbine birer sevgi tohumu
ekmektir. Buna karşılık büyüklerin kırıcı sözleri, acımasız
oluşları, eziyet ve zulümleri, çocuğun kalbine kin, intikam
ve düşmanlık tohumu eker.
Ana-babalar şunu iyi bilsinler ki, büyüklerin birbirine
karşı sevgi ve saygısı çocukları da saygılı kılar. O hâlde
büyükler çocuklarının yanında asla tartışıp çekişmesinler,
aralarında kavga etmesinler. Eğer kavga etmişlerse,
çocukları bunu farketmeden hemen barışsınlar.
Büyüklerinin çekiştiklerini, kavga ettiklerini, birbirlerini
üzdüklerini gören çocukları, önce üzülürler, ikisine de
gücenirler. Birinin haksız olduğunu anlayınca da haklı olana
acır, onun yanında yer alırlar, haksız olandan ürker,
kaçarlar. Küçük oldukları için o anda ona birşey yapamazlar
ama, bu haksızlığı yapmışsa ona karşı kinleri, düşmanlık ve
intikam duyguları -farkında olmadan- kendileriyle birlikte
büyür, köklesin Sonrada filiz verir. O haksızlık yapana önce
itaatsizlik başlar, sonra da isyan ederler. Ana-baba bu
tehlikeli sonucu gözönüne alsınlar, kendi aralarında uyumlu
olsunlar, iyi geçinsinler, çocuklara da güzel örnek olsunlar.
Kendilerine karşı gelen, baş kaldıran ve asi olan
çocuklarını suçlamadan evvel büyükler kabahati
kendilerinde arasınlar. Çocuklar fotoğraf makinesi
gibidirler; gördüklerini ve duyduklarını kalblerine
nakşederler. Yeri ve zamanı gelince de onu meydana
çıkarırlar.
6- Çocuğu uygun işlerle yetiştirmeli
Kimi aileler de güya çocuklarını çok sevdiklerinden
onlara birşey yaptırmazlar, küçükken işe ve hizmet etmeye
alıştırmazlar. Onları şımarık ve tembel büyütürler. Bu
çocuklar büyüyünce büyüklerine itaat etmezler, zira hizmet
etmeye alışmamışlardır. Söz dinleyip verilen emri yerine
getirmek onlara çok ağır gelir. Bunda da kabahat, yine
onları şımarık ve tembel yetiştiren büyüklerindir.
Bu tarz büyüyen çocuklar iş hayatında da başarılı
olamazlar. O zaman da kendilerini iş yapmaya alıştırmayan
büyüklerine sitem eder, onları suçlarlar.
Bu durumları gözönüne alarak, büyükler çocuklarını hem
sevmeli, hem korumalı, hem de yeri geldikçe onlara iş
yaptırmalıdır. Disiplin ve itaati öğretmeli, kendi işlerini
kendilerine yaptırmaya ve başkalarına da hizmet etmeye
alıştırmalıdırlar.
7- Büyükler kötü örnek olmamalılar
Çocuklar etraflarında hep güleç yüzlü ve şen insanlar
görürlerse, güleç yüzlü ve neşeli büyürler. Asık suratlı ve
kaba insanların arasında suratları asık, kaba ve katı yürekli
olurlar. Büyüklerinin zıtlaştığını göre göre, onlar da inatçı
olurlar. Eğer onların birbirleriyle güzel ve uyumlu
geçindiklerini görürlerse, kendileri de uysal ve uyumlu olur,
herkesle güzel geçinmeye alışır ve inatçı olmazlar.
Çocuklar büyüklerden gördüklerini yaparlar. Bu hususu
gözönüne alarak büyükler hiçbir hususta onlara kötü örnek
olmamalılar. Daima, her bakımdan güzel örnek olmalılar.
Mesela sigara içmek çok zararlı ve çok kötüdür. Çünkü
sigara içen kendi kendini zehirlemekten başka, teneffüs
edilen havayı kirletmek suretiyle başkalarına da zarar
veriyor. Çocukların yanında onu içmek daha kötüdür.
Çünkü onlara da kötü örnek olunur.
Hayır kurumlarına bağış, fakir ve düşkünlere yardım gibi
yararlı işleri çocukların yanında yapmak güzeldir. Zira onlar
da büyüklerinden göre göre hayır yapmaya alışırlar. Daha
iyisi de, hayır işlerini çocukların eliyle yaptırmaktır.
8- Çocuk hürriyete alışmalı ve hürriyeti sevmeli
Çocuklar yaramazlık ve hata yapabilirler. Nitekim
büyükler de daha büyük hatalar yapabilirler. Bu gibi
hâllerde ceza ve baskı yerine, güzellikle ikna ederek onları
terbiye etmelidir. Çocukları baskı altında tutmak, onları
hürriyetten mahrum olarak yaşamaya alıştırmak olur. Bu da
onların geleceği için çok zararlıdır. Çünkü bugün bizim
baskımız altında yaşamaya alışan çocuklarımız, yarın da
düşmanların ve zalimlerin baskısı ve zulmü altında yaşamaya
razı olurlar, onlara boyun eğerler.
İşte bazı milletlerin, yabancıların ve sömürgecilerin
boyunduruğu altında yaşamasının bir sebebi de, çocuklarını
ve gençlerini büyüklerinin aşırı baskısı altında, hürriyetten
mahrum olarak yaşamalarıdır. Resulü Ekrem (s.a.v): de:
"Çocukluk ve gençlik çağında neye alışılırsa, yaşlılıkta
da öyle yaşanır" demiştir.
Bir milletin çocukları hür yaşamanın zevkini
almamışlarsa, onlara atalarının kahramanlık ve
cengâverlik ruhu aşılanmamışsa, Peygamberimiz' in:
" - Çocuklarınıza atıcılığı, okuma yazmayı, yüzmeyi ve
biniciliği öğretin" hadisinin ışığı altında onlara iyi bir
askerlik eğitimi verilip savaşa hazırlanmamışsa ve Allahû
Tealâ'nın :
"Düşmanlarınızı, Allah'a inanmayan Hakk düşmanlarını
ve daha uzaktaki düşman olabilecekleri korkutucu kuvvet
hazırlayın." âyeti kerimesi pratikte uygulanmamışsa o
millet, sömürülmeye ve yabancıların boyunduruğu altında
yaşamaya hazır demektir.
9- Çocuğa dilini, dini ve lüzumlu bilgileri öğretmeli
Ana- babaların ve büyüklerin bir görevi de çocuklara
dillerini, başta Kur'an-ı Kerim olmak üzere din bilgilerini,
güzel ahlâk ve sağlık kurallarını iyi öğretmektir. Onlara
çocukluktan ölünceye kadar her insana her yerde ve her
zaman en çok lâzım olan ve en çok yarayan şeylerdir.
İnsanın dünyada ve âhirette mutlu olması için,
başkalarına zarar vermeden bütün işlerinde başarılı olması
için güzel konuşması, iyi huylu olması, sağlıklı olması ve
dinini iyi bilip dindar olması gerekir. Bu dört şey insanın en
sâdık arkadaşı, en büyük ve en değerli sermayesi, hem de
her yerde koruyucusudur. Bir kimseye bunları kazandırmak,
ona yapılacak en büyük ikram ve en değerli iyiliktir. Din,
dil, güzel ahlâk ve sağlık. Hz. Peygamberimiz bir
hadisinde:
"İnsanın evlâdına vereceği en değerli şey, güzel ahlâk ve
iyi bir terbiyedir." (126) ve
"Öldükten sonra amel defterleri kapanmayıp ona ecir ve
sevap yazılanlardan biri de, terbiyeli ve dindar çocukları
olanlardır"(127) demiştir.
10 - Her kusurunu yüzüne vurmamalı
Çocukların önemli olmayan hatalarını görmezden
gelmeliyiz. Her kusurlarını yüzlerine vurmak bizi onlara
düşman gibi gösterir
ve onları bizden soğutur. Bize olan güvenlerini sarsar ve
gittikçe sözümüzün etkisi azalır. Onları ustalıkla irşad ve
terbiye etmeliyiz, onları korkutup bizden yıldırmamalıyız.
Yoksa bizi sevdikleri için değil, korktukları için itaat
ederler. Büyüyünce de isyan ederler.
11- Çocuğu geleceğin dünyasına hazırlamalı
Çocukları yetiştirirken geleceğe göre hazırlamalıdır. Kimi
büyükler kendi gençliklerini düşünür, çocuklarını geçmişe
dönük hazırlarlar Çocuklarının gelecek zamanlarda
yaşayacaklarını düşünmezler.
Çocukların eğitim ve terbiyesini iki bölüme
ayırmalıyız:
a- Dinî inançlar, ibadetler, ahlâk kuralları, millî örf ve
âdetler
b - Yaşamaları için gereken dünya işleri, zamana göre
değişen bazı kurallar ve yaşama şekilleri
Şimdi bunları biraz açalım:
a - İmân esasları ve diğer dinî inanç ve ibadetler, islâmın
ilk gelişinden kıyamete kadar aynen devam eder. Ne
zamanın değişmesiyle ne de mekân ve şahısların
değişmesiyle asla değişmez. Değiştirilirse hak din olmaktan
çıkar, hurafe ve batıl olur. Dinî kurallar yani inançlar ve
ibadetler şahıslara zihniyetlere ve zamana uymaz, şahıslar
da zihniyetler de zaman da dine uymalıdır.
Ahlâk kuralları da böyledir; iyi huylar her zaman iyi, kötü
huylar her zaman ve her yerde kötüdür. Doğruluk ve
dürüstlük her zaman iyidir, yalancılık ve sahtekârlık her
zaman kötüdür. Asık surat ve kötü söz her zaman kınanır,
güzel söz ve güleç yüz her zaman ve her yerde övülür.
Bütün iyilikler ve kötülükler böyledir.
"Zaman sana uymazsa, sen zamana uy" sözü dünya
işlerinde ve hayat tarzlarında geçerlidir. Ancak inanmanın
ve islâmın şartlarını Allah emretmiş ve Peygamberimiz de,
neye nasıl inanacağımızı ve ibadetleri nasıl yapacağımızı
göstermiştir. Bunları hiç kimse değiştiremez. Bu gerçeği
gözönüne alarak çocukları zamana ayak uydurmaya
alıştırırken, bir taraftanda onlara -asla değişmeyen- dinî
kuralları öğretmeli, küçük yaşta da ibadetlerini yapmaya
alıştırmalıdır.
b - Çocukları yetiştirirken büyüklerin arzuları
doğrultusunda değil de, zamanın, hatta gelecek zamanın
ve toplumun da ihtiyacını gözönüne alarak, çocukların istek
ve kabiliyetlerine uygun şekilde yetiştirmelidir.
Zamanın akışıyla birlikte teknik, hızla ilerlemektedir.
Hayat şartları da buna bağlı olarak değişiyor. Çalışmalarında
ve ilerlemelerinde bu hıza ayak uyduranlar yükselir,
uyduramayanlar ezilir ve geriler. En ileri giden milletleri
gözönüne alarak, duraklamadan her alanda yükselmeliyiz
ve Peygamberimiz'in şu sözünü kendimize düstur
edinmeliyiz: "İki günü eşit olan zarardadır, aldanmışÇocukların
ana-babalarına
karşı görevleri
Ana ve babamız, dünyaya gelişimize sebep oldukları için
var oluşumuzu onlara borçluyuz. Hiçbir şeylerini
esirgemeden, gereken ihtiyacımızı karşılayarak bizi
büyüttüler, yetiştirdiler, bizi hayata hazırladılar. Bu
sebepten varlığımızı onlara borçluyuz. Bu nedenlerden
dolayı Peygamberimiz,
"Ya Resûlullah, babam bana sormadan malımı ve
paramı alıyor" diye babasını şikayet eden gence:
"Sen de, malın da babanın mülkü sayılırsınız" (129) demiştir.
Kendi kendimize biraz düşünelim, kendimizi
hatırlayabildiğimiz en küçük yaşımıza götürelim, anamız ve
babamız bizim için nelere katlanmadılar ki?
Babamız bizi büyütmek için soğuk- sıcak, zor-kolay
demeden çalıştı çırpındı. Zorluklara ve zahmetlere
katlandı. Hiçbir karşılık beklemeden her şeyini feda etti.
Bunları nasıl unutabiliriz...
Hele anamız, bizi dokuz ay karnında, yürüme çağına
gelinceye kadar da kucağında taşıdı. Geceleri uykusunu
feda ederek bizi acıkınca göğsüne yasladı, emzirdi.
Hastalanınca bağrına bastı, gözyaşı döktü. Bizi
büyütünceye kadar nice zahmetlere katlandı. Karşılıksız
sayısız fedakârlıklar yaptı. Büyüdükçe derdimiz de,
zahmetimiz de bizimle beraber büyüdü. Bunları nasıl
unutabiliriz?
Bu ve daha nice nedenlerden dolayı Allah'a ve
Peygamber'e itaattan sonra, ana-babaya itaat ve hizmet
geliyor.
Bu hususta yüce Allah şöyle buyurur:
"Allah, kendinden başkasına tapmamanızı, sadece
kendisine kulluk ve ibadet etmenizi ve ana-babanıza iyi
muamele yapmanızı, onlara çok iyi davranmanızı ve karşı
gelmemenizi emretti. Ana-babadan biri veya ikisi birden
yanınızda yaşlandığında, güçleri azalıp sözleri çoğaldığında
onları yüksünmeyln. (sizi üzücü hareketlerde bulunsalar
bile) onlara 'ÜF' bile demeyin. Onları azarlamayın, onlara
yumuşak konuşun, gönüllerini alın.
- Onlara yani ana ve babana merhametli davran,
aşağıdan al, koruyucu kanatlarını üstlerine ger ve de ki:
'- Ey Rabbim, küçüklüğümde onların bana gösterdiği
rahmet ve şefkati sen de onlara göster.'
- Rabbiniz, onlar hakkında içinizde beslediğiniz
niyetinizi bilir."(130)
Çocuklar, yıllarını feda ederek kendilerini büyüten anababalarının
ümit kaynağıdır. Bin bir zahmetle yetiştirdikleri
evlâtlarından saygı, sevgi, hizmet ve iltifat beklerler.
Özellikle yaşlandıkları zaman beklediklerini görmeyince
hayal kırıklığına uğrar ve gücenirler. Çünkü insan umduğuna
küser.
Bunu gözönüne alarak büyüklerimize karşı görevimizi
yapmalıyız. Onları rahat ettirip memnun etmek için
elimizden geleni yapmalıyız ve onlara hizmette kusur
etmemeliyiz.
Büyüklerimiz bizi daima sağlıklı, neşeli, başarılı, güçlü ve
mutlu görmek isterler. Onların beklediklerinden daha iyi ve
daha mutlu olmaya çalışmalıyız. O zaman onları da mutlu
etmiş oluruz.
Yaşımız büyüdükçe büyüklerimize karşı saygımız ve
hizmetimiz de büyümeli, gücümüz arttıkça onlara daha çok
yardımcı olmalıyız.
Günümüzde birçok genç evlenince ana-babalarına karşı
saygıları kalmıyor. Neredeyse onları unutuyorlar. Yanlarına
uğramaz oluyorlar.
Kendilerini dört gözle ve sabırsızlıkla bekleyen
büyüklerinin gözleri yolda kalıyor, ümitleri kırılıyor ve
onlara karşı güvenleri sarsılıyor.
Kendilerinden yakınlık bekleyen ana-babalarına karşı
görevlerini yapmayanlar; maddî ve manevî yönden zarar
görürler.
Bir gün gelip kendileri de ana-baba olduklarında
çocuklarından aynı karşılığı görürler. Yani kendileri
büyüklerine karşı nasıl davranmışlarsa, çocukları da
kendilerine öyle davranırlar. Çünkü insan ne ekerse onu
biçer. Ne ederse onu bulur.
Gençler bu gerçekleri göz önüne alsınlar, kendileri anababa
olduklarında çocuklarından neler bekleyeceklerse,
kendileri de büyüklerine öyle davransınlar.
Böyle yaparlarsa hem görevlerini yapmış olurlar, hem
yaptıkları iyiliklerin karşılığını gelecekte fazlasıyla görürler,
hem de manevî yönden sorumluluktan kurtulurlar. Anababalarının
rızasını kazandıkları gibi, Allah'ın rızasını da
kazanır, bol ecir ve sevap alarak cennete girmeyi hak
ederler. Çünkü Hz. Muhammed (s.a.v):
"Cennet anaların ayakları altındadır''(131) (yani anababaların
rızasını kazananlar cennete girerler)
buyurmuştur.
Genellikle insan yaşlanınca gücü ve tahammülü azalır,
sözü çoğalır ve yükü ağırlaşır. Bunu, doğal ve normal
görmeliyiz. Çünkü yaşlanınca biz de öyle olacağız, İşte
herşeyi hakkıyla bilen Allah:
"Ana-babanızdan biri veya ikisi birden yanınızda
yaşlandığında güçleri azalıp, sözleri çoğaldığında size üzücü
sözler söyleseler ve yorucu olsalar bile onlara iyi davranın,
kırıcı söz ve harekette bulunmayın, onlara ',f bile
demeyin"(132) buyurarak bizi uyarmıştır.
Özellikle bize muhtaç oldukları zamanlarda sözlerine
gücenmeden, hizmetlerini yüksünmeden, onlara karşı
görevlerimizi seve seve yaparak gönüllerini hoş etmeliyiz
ve rızalarını kazanmalıyız.
Onlara karşı bir görevimiz de, dostlarıyla dost olmamız,
öldükten sonra da dostlarıyla ilişkimizi sürdürmemizdir.
Çünkü insan sevdiği kimselerin dostlarını sevmesi ve
ilişkisini sürdürmekle sevdiği kimseleri memnun eder.
Bu hususta Peygamberimiz de:
"Babanın dostlarının dostluklarını sürdür"(133) demiştir.
Ana-babamız sağlıklarında iyi bir insan olmamızı ve
onları unutmamamızı istedikleri gibi, öldükten sonra da iyi
olmamızı, onları unutmamamızı ve onların adına iyilik ve
ibadet yapmamızı beklerler. Her kötülük yaptığımızda öbür
dünyada ruhları rahatsız olur. Çünkü ruhları Allah'ın emriyle
bütün yaptıklarımızdan haberdar olur. Bir fakiri
sevindirmemiz, onları da sevindirir. Yaptığımız iyilikler ve
ibadetler ruhlarını şad eder. Böyle yaparsak, bizden
sonrakiler de bizim ruhumuzu şad ederler. Çünkü insan
nelerden hoşlanıyorsa, öldükten sonra da aynı şeylerden
hoşlanır, ferahlar.
Son söz: Huzur ve mutluluk
Hayat, huzur içinde geçerse güzeldir. Huzur olmayınca
yaşamanın ne tadı kalır, ne de anlamı. Bu gerçeği hepimiz
bilir ve huzurlu bir hayat sürdürmek isteriz. Ama çoğu
zaman değil huzura kavuşmak, huzur nerede, nasıl olur ve
yolları nedir, düşünmeyiz bile. Hâlbuki hiçbir şey sadece
istek ve özlemle ele geçmez. Mutlaka istenilen şeyin
yollarını arayıp bulmak, o yollardan yürümek, didinmek ve
çalışmak gerekir. Her şeyden önce kişi insanca yaşama
yollarını ve kurallarını bilmelidir ki, huzura kavuşabilsin.
Bir makinenin en iyi çalışma yöntemini, o makineyi yapan
mühendisin bildiği gibi, insanca yaşama yollarını da en iyi
bilen ve bu hususta en doğru yolları gösteren, insanı
yaratan Allah'tır.
Bize düşen, bu gerçeklere inanmak, Allah'ın varlığına,
kuvvet ve kudretine imân etmek, Allah'ın kitabı olan
Kur'an-ı Kerim'den doğru yazılmış kitaplardan ve
bilginlerden öğrenmek ve öğrendiklerimizi uygulamaktır.
Başka bir deyimle insanca ve müslümanca yaşamaktır. O
zaman gerçek anlamda huzura kavuşur, mutlu bir hayat
sürdürürüz. Zaten biz iyi niyetle doğru yola yönelir,
Allah'tan yardım dilersek, Allah mutlaka bize yardım eder,
her şeyden doğru olanı kalbimize doğdurur ve hakkımızda
hayırlı olanı bize ilham eder. Çünkü, Cenabı Allah:
"Benden isteyin, dilediğinizi vereyim" buyurmuş,
Hz.Peygamber de:
"Kim bildiğiyle amel ederse, Allah ona bilmediklerini
öğretir" demiştir.(134)
Şayet Allah istediklerimizi vermiyorsa, ya istemesini
bilmiyoruz, yahut da bizi ve bize gerekenleri bizden daha
iyi bilen Allah, hakkımızda hayırlı olanı vermek istiyor. Bu
gibi hâllerde, Allah'tan hayırlısını istemeliyiz.
İnsanlar çalışır çabalar para kazanır, ilim öğrenir, birçok
şeylere sahip olur. Ama -nedense- huzur ve mutluluğunu
sağlayıcı şeyler hakkında pek az bilgi sahibi olur. Ya da bu
hususta hiç bilgisi olmaz. Çoğu zaman da bildiğini yapmaz. Bu
yüzden de bildiklerinden yararlanamaz. Böylece huzur
görmeden yaşar ve mutsuz olarak ölür.
Bilgi, yemek ve su gibidir. Bunlar olmadan insan
yaşayamaz. Fakat yiyip içmedikçe doymadığı ve suya
kanmadığı gibi, pratikte uygulanmayan bilginin de kişiye
yararı olmaz.
Şunu da bilelim ki, insan sadece aklına dayanarak ve sırf
maddî ihtiyacını elde etmekle huzura kavuşamaz. Aklını da
kullanarak kendini ve aklını yaratan Allah'tan güç ve ilham
almalı, bedeninin fiziksel ihtiyacını karşıladığı gibi ruhunun
da gıdasını vermeli, çeşitli ibadetlerle manevî yönden
yükselerek ruhunu şad etmelidir. Ancak o zaman gerçek
anlamda huzura kavuşur. Çünkü huzur bulan veya huzursuz
olan beden değil, ruhtur. İnsanı Allah'a bağlayan ve
Allah'tan feyz alan yine ruhtur. Hem de biz bedenimizle
değil, ruhumuzla insanız. Ruh bedenden ayrılınca artık ona
insan denmez, "ceset" denir. (Bu hususta geniş bilgi almak
için, Hayat Kitabı I, Bkz. Hayat Yolları kitabı Ruh Sağlığı s.
112-170)
İnancı ve manevî dayanağı olmayan, her şeyi maddede
gören nice akıllı ve süper zekî kimseler -zengin dahi olsalarmutlu
bir hayat sürdüremiyorlar. Kimilerini huzursuzluk,
intihara kadar sürüklüyor. Hâlbuki inancı ve maneviyâtı
kuvvetli olan dindar kimseler, üzücü hâller ve öldürücü
felaketler karşısında veya bir çıkmaza girdiklerinde;
"Kaderim böyle imiş, bunda da bir hikmet vardır" der,
kendilerini üzüntüye kaptırmazlar. Kadere inanır, kederin
kahrına uğramazlar. Etraflarına da neşe saçar, huzur içinde
yaşarlar. Neden biz de öyle olmayalım?
Diş ağrısı ve baş ağrısı gibi fiziksel hastalıklar huzuru
bozduğu gibi, inançsızlık, korku, heyecan, kuşku, üzüntü,
sıkıntı ve ümitsizlik gibi ruhsal hastalıklar da huzuru bozar,
insanı mutsuz kılar.
Bunlardan kurtulmanın yolu, ihlâs ile yüce Allah'a
bağlanmak, ibadet ve zikirle ruhu terbiye edip
maneviyâtını güçlendirmektir. Allah'ı andıkça gönül şad
olur, ruh huzura kavuşur. Bakınız bu hususta Allah ne
buyurur:
"... (Ya Muhammed)) De ki: Allah kendisinden yön
çevirenleri şaşırtır, kendisine yönelenlere hidayet eder.
Mutluluk yollarını kalblerine doğdurur."
"Onlar, imân edenler ve Allah'ı zikrederek kalbleri güven
ve huzura kavuşan kimselerdir. Şu bir gerçektir ki, ancak
Allah'ı zikretmekle gönüller rahatlar, ruhlar güven ve
huzura kavuşur."
"O inanıp da iyi işler tutanlara ne mutlu! Onların en
sonunda dönüp varacakları yer ne güzeldir. Onları mutlu
sonuçlar bekliŞunu
da bilelim ki, çevremizdekileri unutur da huzuru
sırf kendimiz için istersek, gerçek anlamda huzura
kavuşamayız. Ağaç dalları ve yapraklarıyla meyve verdiği
gibi, insan da çevresindekilerle birlikte mutlu olursa huzur
bulur, sırf kendi huzurunu düşünürse, hem sevilmez, hem
de etrafındakileri kendisine karşı tahrik eder. Düşmanı
çoğalır, dostu azalır.
Onun için aile reisi aile bireylerinin, işveren işçilerinin,
hoca öğrencilerinin, imam cemaatinin, âmir memurlarının,
hükümet vatandaşlarının huzurunu düşünmezse, hiçbiri
huzur bulamaz, toplumda sevgi bağları çözülür, itaatsizlik
ve anarşik hareketler başlar, düzen bozulur. Bütün
toplumda mutsuzluk hüküm sürer. Resûlullah'ın şu sözü
bütün bu üzücü hâlleri önlemektedir:
"Kendiniz için sevdiğiniz şeyi mü'min kardeşiniz için de
sevmedikçe ve kendiniz için zararlı gördüğünüz şeyi
mü'min kardeşiniz için de zararlı görmedikçe mü'min
olamazsınız."(136)
Kitabımı sevgili Peygamberimiz'in şu güzel sözü ile
noktalıyorum:
"Ne mutlu o kimseye ki, ömrü uzun, ameli güzel olur."(137)
B Ö L Ü M 8
Her insanın
bilmesi
gerekenler

Her insanın bilmesi
gereken pratik bilgiler
En kutsal yuva aile yuvasıdır. İlk aile yuvamızı kuran
Adem babamızla Havva anamızdır.
Aile yuvasının en kutsal gecesi "Zifaf gecesi" denilen
ilk gecedir.
Bu gece, evlilik hayatının Kadir gecesi, yani evlenen
eşlerin duasının kabul olduğu şerefli gece sayılır. Ama
böyle olabilmesi için duaları kabul eden Allah eşleri
müslümanca görmek ister. Müslümanca görünmek için
müslümanca yaşamak gerekir. Müslümanca yaşamak için
her müslümanın yapması gerekenleri bilmesi lazımdır.
Ergenlik çağına gireri her müslüman erkek ve kadının
bilmesi ve uygulaması, ya da kaçınması gerekenler
şunlardır:
1- Farz
2- Vacip
3- Sünnet
4- Müstehab
5- Mubah
6- Haram
7- Mekruh
8- Müfsit
Bunları biraz açıklayalım:
Farz: Yüce Allah'ın, yapılmasını kesinlikle emrettiği
davranışlara farz denir. Farz iki türlüdür:
a- Farz-ı Ayn: Her müslümanın mutlaka yapması
gereken görevleridir. Günde 5 vakit namazı ve Cuma
namazını kılmak, Ramazan orucunu tutmak, anayababaya
saygı göstermek ve helalinden çalışıp kazanmak
gibi.
b- Farz-ı Kifâye: Toplumda bazı kimselerin yapmasıyla
diğerlerinin sorumluluktan kurtulacağı ibadet ve
davranışlardır: Cenaze namazı kılmak, hastaları tedavi
edecek erkek ve kadın doktorların, öğretici ve eğitici
öğretmenlerin, insanlara Kur'an'ı ve dini bilgileri öğretici
ve imamlık yapıcı hocaların yetişmesi gibi.
Vacip: Bayram namazı kılmak, kurban kesmek,
Ramazan'da vitir sadakası vermek gibi.
Sünnet: Peygamber (s.a.v.)'in yapıp bizim de
yapmamızı tavsiye ettiği davranışlardır.
Müstehab: Dinen yapılması tavsiye edilen ve
insanlarca hoş görülen davranışlardır. Tertemiz
giyinmek, farz ve sünnet namazların dışında nafile
namaz kılmak, Ramazan ayının dışında oruç tutmak gibi
sünnet ve müstehab olan şeyleri yapan Allah'ın rızasını
kazanır. Bunlar aynı zamanda Resülullah (s.a.v.)'in
sünneti olduğu için kişi, Peygamberimiz (s.a.v.)' in
şefaatine de nail olur.
Mubah: Kişinin yapıp yapmamada serbest olduğu ve
şer'an yasaklanmayan herşey mubahtır.
Haram: Dinimizce kesin olarak yasaklanan herşey
haramdır, içki içmek, kumar oynamak, meşru olmayan
kanunsuz yoldan kazanç sağlamak, zina etmek ve anayababaya
karşı gelmek gibi.
Haram işleyen büyük günah işlemiş olur, tövbe
etmeden ve haksızlık yaptığı kimselerle helalleşmeden
ölürse cehennemde azap görür.
Mekruh: Dinimizce yapılması hoş görülmeyen bütün
davranışlar mekruhtur.
Mekruh iki türlüdür:
a- Tahrimen, yani harama yakın mekruh: Sigara
içmek, başkalarına zararı olan davranışlarda bulunmak,
vacib olan ibadetleri terk etmek gibi. Haramdan
sakındığımız gibi bu tür mekruhlardan da sakınmalıyız.
Yoksa günaha girer, cezalandırılırız.
b- Tenzihen, yani helale yakın olan mekruh: İnsana
günah kazandırmayan, fakat yapılması hoş karşılanmayan
davranışlar tenzihen mekruhtur. Sünnet ve müstehabları
terk etmek de böyledir.
Müfsit: Başlamış olduğumuz farz, vacib ve sünnet
ibadeti bozucu davranışlar müfsittir. Namazı ve orucu
bozan şeyler gibi. Yüce Allah her şeyi insanlar için
yaratmış.
Bakınız Allah Teâlâ bir ayette:
"Yeryüzünde ne varsa Allah sizin için yaratmıştır...
(Bakara Sûresi: 2/29) derken, diğer bir ayette:
"Ben cinleri ve insanları sırf bana kulluk ve ibadet
etmeli için yarattım" (Zarivat Sûresi: 51/56)
buyurmuştur.
İbadetlerin başında, imanın 6 şartı ve islamın 5 şartı
gelir.
îmanın şartlan
1- Alah'a iman etmek
2- Alah'ın meleklerine iman etmek
3- Alah'ın kitablarına iman etmek
4- Alah'ın peygamberlerine iman etmek
5- Ahiret gününe iman etmek
6- Hayr şer ve kadere iman etmektir.
Allah'a iman etmek, Allah'ın var oluşuna, birliğine,
yenilmez kudret, kuvvet ve irade sahibi olduğuna kainatı
yaratan, devamını sürdüren ve dilediği zaman yok
edenin Allah olduğuna can u gönülden inanmaktır.
Meleklere iman etmek, Yüce Allah'ın çeşitli
görevlerle görevli melekleri olduğuna inanmaktır.
Erkeklik ve dişilik vasıfları olmayan melekler
yemezler, içmezler, hiçbir hata yapmazlar,
görevlerinde asla kusur etmezler.
Biz insanlar ana rahminde, doğumumuzdan
ölümümüze kadar, ölürken, kabirde ve ahiret gününde
meleklerle içice yaşarız.
İyilik ve ibadet ederken, Allah'ı hatırladığımız sürece
melekler yanımızda olurlar. Bizi korur, bize yardım
ederler. Kalbimize doğru ve yararlı olan şeyleri
doğdurur, bizi doğru yola yöneltirler. Dini görevlerimiz
olan ibadeti terk eder, Allah'ı unutur, kötülük yaparsak;
melekler gider, yanımıza şeytan gelir, kalbimize kötü ve
zararlı şeyler doğdururlar. Yolumuzu şaşırtır, bizi yanlış
ve tehlikeli yollara yöneltir, bize kötülük yaptırırlar.
Allah'ın kitaplarına inanmak, Allah'ın -vahiy yoluylapeygamberlere
gönderdiği kitaplara, özelikle Kur'an'a
inanmak, içindekilerini uygulamaktır.
Peygamberlere iman etmek, Yüce Allah'ın, kullarına
doğru yolu gösteren, emir ye yasaklarını bildiren
peygamberlerine inanmak, Hz. Muhammed (s.a.v.)'in
kıyamete kadar gelen bütün insanlara en doğru yolu
gösteren hak peygamber olduğuna inanmaları ve izinden
gitmeleridir.
Ahiret gününe iman etmek, bir gün gelip bu dünyanın
sona ereceğine, sonu olmayan ahiret gününün
başlayacağına, bütün insanların yeni vücutla tekrar
dirileceklerine, Allah'ın huzurunda insanların hesaba
çekileceklerine, inanan iyi insanların Cennet'e
gireceklerine, inanmayan ve kötülük yapanların
cehennemde azap göreceklerine inanmaktır.
Kadere iman etmek, kainatta bütün olup bitenlerin,
Allah'ın dilemesiyle, takdir ve tedbiri ile meydana
geldiğine inanmaktır.
İslamın şartları
1- Kelime-i Şehâdet getirmek
2- Namaz kılmak
3- Ramazan ayında oruç tutmak
4- Hacca gitmek
5- Zekât vermek
Bunları biraz açıklayalım:
Kelime-i şehadet: kişinin kalben inanarak dili ile:
"Eşhedü el- lâilâhe illâlallâh ve eşhedü enne
Muhammeden abduhu ve resûluhû" demesidir. Manası:
"Allah'tan başka ilah olmadığına ve Hz. Muhammed
(s.a.v.)'in Allah'ın kulu ve resulü olduğuna şehadet
ederim."
Müslüman olmak isteyen bir gayri müslimin ilk
yapacağı, kelime-i şehadeti söylemesidir. Müslümanların
Allah'ı zikretmek kasdı ile söyledikleri kutsal sözlerden
biri de kelime-i şehadettir.
Namazını kılan her müslüman, kelime-i şehadeti
günde 21 defa söylemektedir. Bu kutsal söz,
günahlarımızın affını ve Allah katında derecemizin
yükselmesini sağlar.
Namaz kılmak: Namaz, en büyük ibadet,
günahlarımızın affı için en etken dua ve insana Allah'ı
hatırlatan en kutsal zikirdir. Namaz, dini görevle
vücudumuzun sağlığını sağlar, bizi huzura kavuşturur,
ömrümüzü uzattır, öbür dünyada bizi ebedi saadete
kavuşturur.
Namazın farzları
Namazın farzları on ikidir. Namazın sahih olabilmesi
için, bu farzların eksiksiz olarak yerine getirilmesi
gerekir. Bunlar, namazın dışındaki ve içindeki farzlar
diye ikiye ayrılır.
1- Hadesten Taharet:
Abdest almak, gerekiyorsa gusül etmek.
2- Necasetten Taharet:
Namaz kılınan bedeninde, elbisesinde ve namaz
kılacağı yerde pislik olmaması.
3- Setr-i Avret:
Erkekler dizle göbek arasını örtmeli; kadınlar el, yüz
ve ayak dışında bütün vücutlarını örtmelidir.
4- İstikbal-i Kıble:
Namazı kıbleye dönerek kılmak.
5- Vakit:
Namazları kendi vakti içinde kılmak.
6- Niyet:
Yani hangi vaktin namazını kıldığını ve namaz
süresince Allah'ın huzurunda olduğunu kalbinde
hazırlamak.
Bu 6 farz, namazın dışındaki farzlardır. Aşağıdakiler
de, namazın içindeki farzlardır:
7- İftitah (namaza giriş) Tekbiri:
Namaza dururken tekbir almak.
8- Kıyam:
Özürü yoksa namazda ayakta durmak.
9- Kıraat:
Namazda ayakta iken biraz Kur'an okumak.
10- Rükû:
Eller diz kapağına erişecek kadar eğilmek.
11-Sücûd:
Namazda alını yere koymaktır.
12- Ka'de-i Hîre (son oturuş)
Son rek'atta selam vermeden önce Ettahiyyat
okuyacak kadar oturmak.
Namazın vacipleri
1- Namaza "Allahu Ekber" diyerek başlamak.
2- Farz namazların ilk iki rekâtında, nafile namazların
her rekâtında Fatiha sûresini okumak.
3- Farz namazların ilk iki, vitir ve nafile namazların her
rekâtında Fatiha sûresini okumak.
4- Fatiha'yı sûreden önce okumak.
5- Secdede burnu, alın ile beraber yere koymak.
6- İki secdeyi birbiri ardınca yapmak.
7- Üç ve dört rekâtlı namazların ikinci rekâtında
oturmak. (Buna kâde-i ûlâ yani "birinci oturuş" denir.)
8- İlk ve son oturuşlarda "et-tahiyyatü"yü okumak.
9- Üç ve dört rekâtlı namazlarda, birinci oturuşta "ettahiyyatü"
yü okuduktan sonra ayağa kalkmak.
10-Namazlarda secde ayeti okunursa, tilavet secdesi
yapmak.
11-İmamın sesli okunacak yerlerde sesli, sessiz okunacak
yerlerde sessiz okuması.
12-İmama uyan kimsenin Fatiha ve sûre okumadan
susması.
13-Vitir namazlarının üçüncü rekâtında 'Kunut duaları"nı
okumak.
14- Namazın sonunda sağa ve sola selam vermek.
15- Namazlarda yanılma olursa sehiv secdesi yapmak.
16- Bayram namazlarında ilave tekbirler okumak.
17- Tadil-i erkana riayet etmek. Yani, ayakta iken
dosdoğru, rükûda iken dümdüz olmak. (Kadınlar biraz
meyilli dururlar.) Rükû-dan kalkınca iyice doğrulmak, iki
secde arasında tam oturmak.
Namazda, farzlardan veya vaciplerden biri unutularak
geciktirilir, vaciplerden biri terkedilirse sehiv secdesi
yapmak gerekir. Kasden terkedilirse, namazın yeniden
kılınması lazımdır. Namazın farzlarından birisi unutularak
dahi terkedilirse, namaz bozulur.
"Sehiv Secdesi", namazın sonunda, selam verdikten
sonra, "Allahü Ekber" diyerek birbiri ardınca iki defa
secde yapılarak gerçekleştirilir. Daha sonra, "Tahiyyat,
salli-barik ve rabbena" duaları okunarak selam verilir.
Kur'an-ı Kerim'deki secde ayetlerinden biri okunursa,
okuyan ve dinleyenin secde etmesi gerekir. Buna
"Tilavet Secdesi" denir. Namaz içinde secde ayeti
okunursa, 3 ayet yapmadan secde yapılır. Namaz dışında
okunursa secdeyi sonraya bırakmak mümkündür. Ancak
zaruret olmadıkça geriye bırakılmamalıdır.
Namazın sünnetleri
1- Namaza başlarken alınan tekbirde, Vitir namazının
Kunut tekbirinde ve bayram namazlarının ilave
tekbirlerinde elleri kaldırmak, avuçları kıbleye dönük
tutmak.
2- Beş vakit namaz ve Cuma namazı için ezan okumak ve
kamet getirmek.
3- Subhaneke okumak.
4- Subhaneke'den sonra "Eûzu-Besmele", diğer rekâtlarda
Fatiha'dan önce "Besmele" çekmek.
5- Fatiha'dan sonra "Amin" demek.
6- îftitah tekbirinden başka namazın içindeki bütün
tekbirler.
7- Rükû"da üç defa "Subhâne Rabbiye'1-Azîm" demek.
8- Rükû'dan doğrulurken "Semiallahu limen hamideh" ve
doğrulduktan sonra "Rabbena leke'1-hamd" demek.
9- Rükû'da dizlerini elleri ile tutmak ve tutarken ellerin
parmakları açık olmak. (Kadınlar parmaklarını açmaz
ve ellerini dizlerinin üzerine koyarlar.)
10- Rükû'da erkeklerin dizlerini kırmadan sırtları dik
olacak şekilde inciklerini dik tutması; kadınların ise
dizlerini hafifçe kırarak sırtlarının yukarıya doğru
meyilli bulunması.
11- Secdeye giderken sırasıyla dizleri, elleri, yüzü yere
koymak, kalkarken de sırasıyla yüzü, elleri ve dizleri
yerden kaldırmak.
12- Secdede üç defa "Subhane Rabbie'l- âlâ" demek.
13- Oturuşlarda elleri dizler üzerine koymak.
14-Secdede başı iki el arasına koymak.
15- Rükû'dan doğrulunca ve iki secde arasında
"Subhanallah" diyecek kadar durmak.
16- Oturuşlarda erkeklerin sağ ayaklarını dikerek, sol ayak
üzerine kadınların ise her ikisini sağa yatırarak üzerine
oturmaları.
17- Teşehhütlerde "La ilahe" denilirken sağ elin şahadet
parmağının kaldırılması "İllallah" derken indirilmesi.
18- Selam verileceği zaman "et-Tahiyyatü"den sonra
"Salli-Barik" ile dua okumak.
19- Selam verirken başı önce sağa sonra sola çevirmek.
20- Selam verirken "Esselamu Aleyküm ve Rahmetullah"
demek.
Namazı bozan haller
|
1- Namazın farzlarından birini yerine getirmemek.
2- Namazda konuşmak, birine cevap vermek.
3- Namazda birşey yemek, içmek, çiğnemek.
4- Kendi işiteceği kadar gülmek.
5- Birine selam vermek ya da almak.
6- Göğsü kıbleden çevirmek.
7- Dünyevi bir sebeple ağlamak, ah, oh, of diye
inlemek.
8- Öksürüğü yok iken öksürmeye çalışmak.
9- Namazda bir iş yapmaya çalışmak.
10- Bir şeyi üflemek.
11- Okunan ayetlerde manayı bozacak yanlışlık yapmak.
12- Sûreleri Kur'an-ı Kerim'e bakarak okumak.
13- Namazda şuurunu kaybetmek.
14- Secde süresince ayakların yerden kesilmesi.
15- Sabah namazını kılarken güneşin doğması.
16- Cemaatle namaz kılarken imamdan önce hareket
etmek.
17- Cemaatle kılınan namazlarda kadınlarla erkeklerin
aynı hizada bulunması.
18- Teyemmüm etmiş bir kimsenin namazdayken suyu
görmesi.
19- Mesh müddetinin namazdayken bitmesi.
20- Namazda örtünmesi gereken yerlerin açılması ve bu
açılmanın bir rükün yapacak kadar bir süre devam
etmesi.
Beş vakit namaz
A- Sabah namazı: İkisi sünnet, ikisi de farz olmak
üzere dört rekâttır. Önce sünneti, sonra da farzı kılınır.
B- Öğle namazı: Dördü ilk sünnet, dördü farz ve ikisi
son sünnet olmak üzere toplam on rekâttır. Önce
sünnet, sonra farz, daha sonra da son sünnet kılınır.
C- İkindi namazı: Dördü sünnet, dördü farz olmak
üzere sekiz rekâttır. Önce sünneti, sonra da farzı kılınır.
D- Akşam namazı:Üçü farz, ikisi sünnet olmak üzere
beş rekâttır. Önce farzı sonra sünneti kılınır.
E- Yatsı namazı: Dördü ilk sünnet, dördü farz ve ikisi
son sünnet olmak üzere on rekâttır. Önce ilk sünneti
sonra da farz ve son sünneti kılınır. Bundan sonra da
yatsı namazı vaktinde kılınan üç rekâtlık vitir namazı
kılınır.
Yatsı namazının ilk dört rekât sünneti ile ikindi
namazının sünneti, sünnet-i gayr-ı müekkededir ve
ikisinin kılmışı da aynıdır.
Namaz kimlere farzdır?
Bir insana namazın farz olması için şu üç şartın
bulunması gerekir:
1- Müslüman olmak,
2- Ergenlik çağına gelmiş olmak,
3- Akıllı olmak.
Namaz nasıl kılınır?
Şimdi, Peygamberlerimizin kılmamızı istediği namazı
yeni baştan anlatalım. Yeri geldikçe de tercümesiyle
birlikte Arapça ve Türkçe harflerle, okunacak duaları
yazalım:
Önce şunu kesin olarak bilelim ki, namaza ne kadar
önem versek ve bu uğurda ne kadar çaba harcasak
değer. İnsanı yaramaz davranışlardan temizleyip, saygıya
layık, mükemmel bir insan kılan, iki rekâtı bile insanı
cennetlik kılan namaz özenmeye değmez mi? Buna delil
mi istiyorsunuz? İşte Resülullah (s.a.v.)'in Âmir oğlu
'Ekbe'den rivayet edilen hadisi:
"Her kim güzelce abdest alır, gönlünü Allah'a
bağlayarak huzur ve huşu ile iki rekât namaz kılarsa, ona
cennet vacib olur. (cennete girmeyi hak eder)" (Ebû
Davud, Namazda Huşu, 'Tirmizî, Kitabû'l-Ezkâr)
buyurmuştur.
Allah'ın sevgili kulu olmamızı sağlayıcı ve bizi
cennetlik kılıcı namazı kılmak için:
Vücudumuzu temizleyip güzelce abdest aldıktan sonra
temiz bir kıyafetle namaz kılacağımız yere geliriz.
Kıbleye döner, iki ayak arasında 10-15 santim mesafe
bırakır, ayaklarımızı da kıbleye yöneltir, gözlerimizi
secde yerine diker dimdik dururuz.
O sırada aklımızdan dünya ile ilgili herşeyi atar,
gönlünüzü Allah'a bağlarız. İyice konsantre olup
(Allah'tan başka her şeyi unuttuktan sonra) namaza
niyet eder, ellerimizi kulaklarımızın hizasına kaldırarak
"Allahu Ekber" der, göbeğimizin altında el bağlarız.
Kadınlar ellerini omuz hizasına kaldırır, göğüslerinin
üstünde el bağlarlar.
Subhaneke'yi okuruz:
=Subhaneke'allahumme ve bihamdike ve
tebarekesmuke ve teâlâ cedduke velâ ilahe gayruke=
Senden başka ibadete layık hiçbir ilah yoktur."
Sonra "Eûzu billahi mineşşeytanirracim.
Bismillahirrahmanirrahim" deriz. "Subhaneke"
okunmayan yerlerde eûzu okunmaz, yalnız besleme
çeker, Eûzu-besmele'yi kendimiz işitecek kadar gizli
okuruz.
Daha sonra Fatiha okur, peşinden de sûre veya ayet
okuruz.
Dört ve üç rekâtlı farzların üçüncü ve dördüncü
rekâtlarında yalnız Fatiha okunur.
Hanefi mezhebinde, imamın arkasındakiler
Subhaneke'den başka hiçbir şey okumazlar.
Fatiha ve sûreden sonra "Allahu Ekber" diyerek rükûa
eğiliriz.
Rükûda belimiz ve başımız aynı seviyede düz duracak,
ellerimiz diz kapağının üzerinde, dizlerimizi bükmeden
ayaklarımız doğru duracak.
Kadınlar rükûda dizlerini azıcık kırar, ellerini dizlerinin
biraz yukarısına kor, baş tarafı yüksek, sırtları meyilli
olur.
Rükûda üç ya da beş kez: Subhane rabbiyel azîm'der,
doğrulurken: "Semiallahu Limen Hamideh" ="Allah
kendine hamd edenin hamdını işitir, kabul eder. "Rükûda
doğrulunca: "Rabbena ve lekelhamd"= Rabbimiz! Hamd
(övmek ve övülmek) sana mahsustur, der. "Allahu Ekber"
diyerek secdeye yatarız. Yere öne dizimizi, sonra
ellerimizi, sonra da başımızı koyarız. Secdede üç ya da
beş kez: "Subhane Rabbiyel alâ"= "Yüce Rabbim! Seni
noksanlıklardan beri kılarım" der. "Allahu Ekber" diyerek
secdeden doğruluruz. İki secde arasında birkaç saniye
durur, ikinci secdeye yatarız. İkinci secdeden sonra
"Allah'u Ekber" diyerek ikinci rekâte kalkarız. Kalkarken
önce ellerimizi, sonra dizlerimizi kaldırırız. Rükû ve
secdelerde zamana ve duruma göre teşbihleri üç, beş,
yedi kere tekrarlayabilirsiniz. Ama imamlık yapanlar,
cematin farklı yaş ve durumlarını göz önüne alarak
teşbihleri üçten fazla söylemezler.
İkinci rekâtı kılınca oturur, üç ve dört rekâtlı
farzlarda, öğlenin ilk sünnetinde, cumanın ilk ve son
sünnetlerinde yalnız tahiyyat okuruz, salli-barik
okumayız.
"Eîtehiyyatü lillahi vessalevatu vettayyibâtu
esselamu aleyke eyyühennebiyyü ve rahmetullahi ve
berekâtuhû, esselamu aleynâ ve âlâ ibâdillahissâlihin,
eşhedü en la ilahe illallah ve eşhedü enne Muhammeden
abdühû ve resulühü."
"Bütün saygı ve tazimler, bütün dua ve yakarmalar,
bütün kulluk ve ibadetler Allah'a mahsustur. Ev (sevgili)
peygamber! Selam, Allah'ın rahmeti ve bereketleri senin
üzerine olsun. Bize de selam olsun, Allah'ın salih (iyi)
kurallarına da Allah'tan başka ibadet edilecek hiçbir ilah
olmadığına şehadet (şahitlik) ederim. Muhammed'in
Allah'ın kulu ve Resulü olduğuna da şahitlik ederim."
Bu teşehhüd duasını okuduktan sonra hemen kalkar,
üçüncü ve dördüncü rekâtları da ilk iki rekât gibi kılarız.
Ancak farzların üçüncü ve dördüncü rekâtlerinde yalnız
besmele ve Fatiha okuruz.
Öğlenin ilk, cumanın ilk ve son sünnetlerinde ve vitir
namazında tahiyyattan sonra salli ve barik okumadığımız
gibi, üçün
cü rekâta kalkınca Subhaneke ve eûzu okunmaz;
besmele, Fatiha ve sûre okuruz.
İkindi ve yatsının ilk sünnetlerinde, dört rekâtta bir
selam verilen teravih ve dört rekâtte bir selam verilen
bütün nafile namazlarda, ikinci rekâtte tahiyyattan
sonra salli, barik okuruz. Salli, Barik:
"Allahümme salli âlâ Muhammed'in ve âlâ âli
Muhammed'in kemâ salleyte âlâ İbrahime ve âlâ âli
ibrahim inneke hamîdün mecîd."
"Allahümme barik âlâ Muhammed'in ve âlâ âli
Muhammed'in kemâ bârekte âlâ İbrahime ve âlâ âli
ibrahim inneke hamîdün mecîd."
Manası:
"Allah'ım! İbrahim peygambere ve İbrahim'in âline
(yakınlarına ve ona uyanlara) merhamet edip şanını
yücelttiğin gibi, Peygamberimiz Muhammed'e ve
Muhammed'in âline de merhamet et, şan ve şereflerini
yücelt. Allah'ım! İbrahim Peygamberi ve İbrahim'in âlini
uğurlu ve mübarek kıldığı gibi, Muhammed'i ve
Muhammed'in âlini de mübarek ve uğurlu kıl."
Tahiyyat'tan sonra (selam vermeden önce)
okunacak dualar:
Bütün namazların son rekâtinde tahiyyat, salli ve
barikten sonra, selam vermeden önce -Kur'an'da ve
hadislerde- bilinen dualardan birini okumak da, namazın
derecesini yükselten, ecir ve sevabını artıran
âdâbındandır.
Aşağıdaki dua bunlardan biridir:
"Rabbimiz! Bize dünyada da iyilik ve güzellikler ver,
bizi mutlu günlere kavuştur, ahirette de, iyilik ve
güzellikler ver, bizi mutlu günlere kavuştur" (Buharı,
Kitabu'l -Ezkâr vel-Ed'iye; Müslim; Ebû Davûd, Tirmizi.)
İslamın üçüncü şartı Ramazan orucudur.
Oruç
Oruca niyet etmek, tanyeri ağardıkdan akşam güneş
batıncaya kadar bir şey yememek, içmemek ve karı-koca
ilişkisinde bulunmamaktır.
Orucun faydalan
a) Oruç da namaz gibi huylarımızı güzelleştirir, bize
Allah'ın rızasını kazandırır, ebedi saadetimizi sağlar.
b) Vücudumuzu sağlıklı kılar, ruhumuzu huzura
kavuşturur.
c) Sabrımızı artırır, irademizi kuvvetlendirir.
d) Aç ve yoksulların halinden anlamamızı sağlar,
merhamet duygularımızı geliştirir.
Hac
Sağlıklı, varlıklı yani zorunlu ihtiyacından başka
serveti olan, gitmesine engel olmayan her müslümana -
ömürde bir kere- hac etmesi farzdır.
Haccın farzı üç'tür:
1- İhrama girmek.
2- Arafatta vakfeye durmak.
3- Kâbeyi ziyaret tavafı.
Haccın birçok yararı vardır.
Ömürde bir kez bulunmaz ve kaçınılmaz fırsat olan
Hac, Namaz gibi büyük bir ibadettir. İnsanın günahlarını
sıfırlar, Allah katında derecesini yüceltir, insan hayatında
unutulmaz hatıra olur.
İnsan, hacca giderken başka, dönerken bambaşka bir
insan olur. -Tıpkı, bal gibi- Haccın tadını tatmayan
bilemez.
İslamın beşinci şartı zekat vermektir.
Zekat
Zorunlu ihtiyacından ve kullanacağı eşya, alet ve
edevatından başka doksan gram altın bedelinde varlığı
olan her müslümanın senede bir kez varlığının kırkta
birini zekât olarak yoksul ve muhtaçlara vermesi farzdır.
Zekât, zenginle fakir arasında -Allah tarafından
belirtilen- fakirin zengin üzerindeki hakkıdır.
Namaz, Oruç, Hac ve Zekât hakkında açıklayıcı geniş
bilgi, ilhimal kitaplarındadır.
İmanın şartları, kalben inanmamız gereken şeylerdir.
İslamın şartları ise -inanarak, ibadet kaydı ile, sırf
Allah rızası için- bedenimizle ya da malınızla pratikte
uygulamamız gereken şeylerdir.
Şunu bilelim ki, bizi din adına görevlerimizi yapmaya
itekleyen, inancımız, yani imanımızdır. Voltajı düşük
enerji makineyi çalıştırmadığı gibi, imanımız zayıf
olursa, inandıklarımız yapamayız. Yapsak da, zoraki ve
göstermelik olur. Bu gerçekleri göz önüne alarak diyoruz
ki, imansız amel geçersiz, amelsiz iman yetersizdir. Hem
dünyada, hem de ankette sorumluluktan kurtulup huzur
içinde mutlu yaşamamız için, inanmamız gerekenlere
içten inanmalıyız, yapmamız gerekenleri layıkıyla
eksiksiz yapmalıyız. Bunları da ancak Allah'ın yardımıyla
yaparız.