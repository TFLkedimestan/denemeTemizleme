BİLELİM Kİ...
1} Sadece, samimiyete erenler ve ona tabi olanlar
Hakikata erecektir.
* * *
2} Başarı, Hakikatın yolunda samimiyet ve sabırla
yürüyenlerin ereceği sarayın adıdır.
* * *
3} Terkedebildikleriniz kadar ileriye geçebilirsiniz,
yönelişiniz gerçeğe olduğu sürece.
* * *
4} Her kapıyı açan tek anahtar vardır: SAMİMİYET !.
* * *
5} Biliniz ki, samimiyetin açamıyacağı kapı mevcut
değildir.
* * *
6} insan ile diğer yaradılmışlar arasındaki fark,
birincisinin, gördüklerinin ardına geçebilmesi
kadardır.
* * *
7} Karşısındakini kendine tercih edemeyen kişi
samimiyetten çok uzaktır.
* * *
8} Samimiyet, karşınızdakinin hak ve hukukuna
tecavüz etmeyen teklifsizliktir.
* * *
9} Gören, düşünebilen ve idrak yüceliğine
erenlerden olmaya çalışınız.
* * *
10} idrâkın yüceliğine eremiyorsanız, inkârın
basitliğinden sıyrılınız.
* * *
11} Ne mutlu, Gerçeğe erene; ve O'na tâbi
olabilene!..
* * *
12} insan ismine liyâkatınız, insanlara erişen
iyiliklere vasıta olabilmeniz nisbetindedir.
* * *
13} Aldıklarınız kadar basitliğe, verdikleriniz kadar
yüceliğe yaklaşırsınız.
* * *
14} Zirvede oturmaya, sadece, verenlerin hakkı
vardır.
* * *
15} Kadın, hisleriyle hareket eden; erkek, özündeki
gerçekle davranışlarını düzenleyen yaratığın adıdır.
* * *
16} Gerçeğin yoluna adım atanlar, şeklin ötesine
geçmeyi başaranlardır.
* * *
17} Eren, özündeki Hakikat noktasında eriyendir.
* * *
18} Eriyen, erendir... Ermedikçe, eriyemezsin!..
* * *
19} Mükâfata hak kazananlar sadâkat sahipleridir.
* * *
20} Basit kişilerin basitliğine, kendilerini
bilemeyişleri vesile olmuştur.
* * *
21} Pişmanlığın acılığını tadmak istemiyorsanız,
hemen elinizdekileri değerlendirmesini öğreniniz.
* * *
22} Dostluğu yürüten fedakârlıktır.
* * *
23} Cahil, idrâktan nasibi olmayandır.
* * *
24} Zamanın ötesine geçebilenlerin iki özellikleri
olur: ilim ve vericilik.
* * *
25} Anlıyamadığımı anlamamaktan, Rabbıma
sığınırım.
* * *
26} Zavallı, yaradılışındaki gayeden bihaber olandır.
* * *
27} Görgünüz, yaşadıklarınız nisbettedir.
* * *
28} Gözlerinizi kapadığınız anda maddeötesine
geçemiyorsanız, biliniz ki çileniz sürecek!..
* * *
29} Geçmişin telâfisi olmayacağını unutmayınız!..
* * *
30} Kaçınılması zarurî olan hususların başında
istismarcılık gelir.
* * *
31} Süratinizin artmasını istiyorsanız, vites
değiştirmesini öğreniniz.
* * *
32} Değerlendirmek, hikmetini idrâk ve gereğini
tatbik etmekle mümkündür.
* * *
33} Çıkış noktanızı, yolunuzu ve hedefinizi tesbit
etmiş miydiniz?..
* * *
34} Yaşadığınız günün değil, zamanın fevkindeki
insan olmak mühimdir.
* * *
35} İsmini, zamanın silemediği, öze ermişler arasına
girmeye çalışınız.
* * *
36} Sonlu olmak istemiyorsanız, rotanızı sonlulara
göre ayarlamayınız.
* * *
37} HİKMET, basitlik kavramını yok etmiştir.
* * *
38} Biliniz ki, değerlendiremedikleriniz de en az
değerlendirebildikleriniz kadardır.
* * *
39} Allâh indinde, basitliğin yeri olmadığını idrâk
ediniz.
* * *
40} Sonsuzluk, algıladıklarını hakkıyla
değerlendirebilen ve idrâk ettiklerini tatbik
edebilenlerin hakkıdır.
* * *
41} Basit görmeyiniz, değerlendirmeye çalışınız!.
* * *
42} Kendinizi bilemiyorsanız, yaşamı
değerlendirebilme imkânlarından yoksunsunuz.
* * *
43} Görünüz ve susunuz; dinleyiniz ve gene
susunuz; öğreniniz ve gene de susunuz. Ta ki, konuş,
denilene kadar!..
* * *
44} Biliniz ki, zamanı geldiğinde dahi
söylenemeyecek gerçekler vardır.
* * *
45} Karşınızdakilerin de, size karşı dile
getiremeyeceği şeyleri olduğunu unutmayınız.
* * *
46} Sırların açılmasını istiyorsanız, "sır"
saklamasını öğreniniz.
* * *
47} Zamanın değiştirebileceği şeyler için hüküm
vermeyiniz!..
* * *
48} En büyük ihânet, sırları ifşâ etmektir!..
* * *
49} Sırrı ifşâ eden, cezasını "sır"lardan uzak
yaşamakla öder!..
* * *
50} "Zan"ınızdan geçip, onu terketmedikçe,
seyredemezsiniz.
* * *
51} Hak'kın yüzündeki perde, zanna ve
şartlanmalara dayanan hükümlerinizdir.
* * *
52} Samimiyetiniz, karşınızdakine açılabilmeniz
kadardır.
* * *
53} Karşınızdakiyle tartışırken, kendinizi, onun
yerine, koyabiliyor musunuz?..
* * *
54} Hakareti hak ettiyseniz, ses çıkartmayınız; şayet
hakketmediyseniz, üstünüze alınmayınız!..
* * *
55} Rakamların sonu olmadığını bilirsiniz değil
mi?..
* * *
56} Dünyada, yeri dolmayacak tek kişi, annenizdir.
* * *
57} Her şeye rağmen, sizi affedebilecek insan
annenizdir.
* * *
58} Çokluğu görünüz, azınlığı değerden hâli
bırakmayınız.
* * *
59} Zamanı, bakış açılarının ötesinde
değerlendiriniz.
* * *
60} Soğuğun ne olduğunu öğrenmek istediğiniz
zaman, dışarıya giyinerek çıkınız.
* * *
61} Hikmetleri tesbit, seslenişe vasıta olabilmeniz
nisbetindedir.
* * *
62} Aynı anda, iki ayrı âlemde yaşıyabiliyor
musunuz?
* * *
63} Ben, sen ve O'nun kalktığı yere gittiniz mi?..
* * *
64} "Halife", her devirde mevcuttur; sayısı
değişenler, O'nu görebilenlerdir!
* * *
65} Dünya ve kâinat, bilincinizde ufalıp, kaybolup
gitti mi hiç?...
* * *
66} Aslı olmayan gölge, gördünüz mü?.. Gölge "var"
mıdır?..
* * *
67} Nasibinde olmaması, yaradılışındaki
mahrumiyetindir, ki asla değişmez.
* * *
68} Yüzeyde kaldığınız sürece, dalgalardan
kurtulamayacağınızı biliniz.
* * *
69} Vermek zorunda olduklarınız, almak
istedikleriniz nisbetindedir.
* * *
70} Zavallılığın, karşındakinin sözlerini anlamadığın
halde, anladım sanmakla başlamıştır.
* * *
71} Kafan boş, gözün boş, gönlün boş; gurur niye?..
* * *
72} Bireyselliğin izzeti zillettir!..İzafî benliğin izzeti
peşinde koşanlar ergeç zilleti tadacaklardır.
* * *
73} Lâyık olduğunu bilebilmek ve ona talib olmak,
özünün izzetindedir.
* * *
74} Tedbir, insanın emniyet süpabıdır.
* * *
75} Oduna esans dökmüşler, gül sanmış kendini!..
* * *
76} Avamın ölçemediği insan büyüktür...
* * *
77} Korkundan veya utancından değil, idrâkından
dolayı, işini Bilen'e bırak.
* * *
78} Ahmak ile aptal arasındaki fark, birincisinin,
izah edileni de anlamamasıdır!.
* * *
79} Mârifet, imtihan veya çileye tabi tutulanın "Allah
bilir işini" diyebilmesidir.
* * *
80} Gayb, Allah'ın yaratmadıklarının adıdır,
gerçekte!..
* * *
81} Yaradılmışın hakikatına eremeden giden insan
â'mâdır!.
* * *
82} Aklın da bir hacmi olduğunu unutmayınız.
* * *
83} Kâinatın genel yapısı ikidir; birinde kalanlar
pişmanlık duyarlar.
* * *
84} Avam, kendinden evvelkilerden aldıklarına,
kendinden bir şeyler eklemeden, sonrakilere
devreden kişiler topluluğudur.
* * *
85} Her insan, bir diğerinden başka mükemmeliyete
sahiptir.
* * *
86} Kusurlarınızı yüzünüze vuranlar biliniz ki sizi
sevmektedirler.. Bazen çekemeseler de!
* * *
87} Yapacağınız hareketlerin gerçek sebebini
düşündükçe kendinizden sıyrılır; neticeye erdiğiniz
nisbette de özünüzün gereğini yaşamaya liyâkat
kazanırsınız.
* * *
88} Her insan mükemmel olarak yaratılmıştır...
Ancak bazıları, yaşarken mükemmellik kavramından
uzaklaşırlar...
* * *
89} Aklınıza gelenlerin değil, onları
istikâmetlendirişinizin tabiî neticesine katlanırsınız.
* * *
90} Kalbe dudakların tesir ettiğini sananlar
aldanmadadır... Kalbe tesir edenler, kalblerdir!.
Dudaklarsa, kulağa erişebilirler.
* * *
91} Seni sevenlerin sevgisinin, gerçekte "Allah"a
olduğunu farkedebildin mi?..
* * *
92} Geçip giden şeylerin seni üzmesine fırsat verme
ki, anını değerlendirmekten geri kalmayasın!.
* * *
93} Beynin tefekküre yöneltilmemesi, ona yapılan
en büyük zulümdür!..
* * *
94} Sonsuzluk için varolan yeryüzündeki en
mükemmelin, sonluluk batağında mahvoluşu ne
acıdır!..
* * *
95} Sevdiğin için varsan, niye kendini düşünerek
yaşıyorsun?..
* * *
96} Tüm varlığını ayakları altına seremediysen,
sevgin kemâline erişmemiştir.
* * *
97} Gerçek sevgi, sahibini, önce gururunun kölesi
olmaktan kurtarır.
* * *
98} Sevdiğinle beraberken etrafı gözün görüyorsa,
bil ki sevginde yalancısın, sadece kendini
aldatıyorsun.
* * *
99} Kendini tanıyamamanın sana verdiği zararı,
dünyadaki tüm varlıklar birleşseler veremezler!..
* * *
100} Koyunlar da yiyip, içip, çiftleşip, uyuyorlar...
Farkında mısın?..
* * *
101} Beynini gereğince kulanamıyorsan, tüm
organların sana vebâldir.
* * *
102} ilhamlar yaşantına yön veremiyorsa,
içgüdüleriyle yaşayan mahlûkattansın!.
* * *
103} Benlikteysen, sabra muhtaçsın!..
* * *
104} Yakiyne erende sabır ne arar?..
* * *
105} ilim, Çin'de bile olsa al, dediler!.. Yirmi
dakikalık yol, Çin'den mi uzak?
* * *
106} SİgarayI terkedemeyen, benliğini nasıl
terkeder?
* * *
107}Terkedemediklerin kadar perdelisin!
* * *
108} Gecenin hayâlinde sultan olabilirsin; ama
hakikat güneşi doğduğunda nereye kaçacaksın?
* * *
109} Bildiğin halde yaşayamıyorsan, benliğine
tapınmaktan vazgeçmek sana çok zor geliyordur!..
* * *
110} Kolundaki, ayağındaki zincirden ölümle
kurtulabilirsin, ama beynindekinden asla!..
* * *
111} "Koza"n, gerçeğin âlemine uçacak güce
eriştiremiyorsa seni, ancak mezârın olur!.
* * *
112} Günah, "senin" varlığından meydana gelir!..
* * *
113} Yaşadığın, sürece üzüntülerin son bulmaz,
benliğinden kurtul ki selâmete çıkasın!.
* * *
114} Sevginin kaynağı sendedir.
* * *
115} Sahip olduğunu sandığın her şeyden kopmanın
ızdırabını tadacaksın!..
* * *
116} Sevgin yüzünden terkedebildiklerin, sevginin
ölçeğidir.
* * *
117} Değerin, duyguların kadar değil, idrak
ettiklerini tatbikata sokabilmen kadardır.
* * *
118} Ömrünü koyduğun oyunda, yanlış ata
oynamanın pahası, ebedî hüsrandır!.
* * *
119} Sevmeyi bilmeyen sevildiğini anlayamaz.
* * *
120} Yaşam öğrenmek ve öğrendiklerini
yaşayabilmek içindir.
* * *
121} Senin, "Seni" bilişin, sürekli daha geniş
kapsamlı çalışmayı getirmiyorsa, bu bilişin
yetersizdir.
* * *
122} Çalış ki, takdirdekine eresin!.
* * *
123} Kemâl, idrâka göredir.
* * *
124} Tolerans, olgunluğun dilegelişidir.
* * *
125} Yatarken, kimsenin hakkı bugün de üzerime
geçmedi, diye düşünebiliyor musun?.
* * *
126} Kendinize, kötü insan denilmesini,
istemiyorsanız, kırıcı olmaktan kaçınınız!..
* * *
127} Sırra erenin vasfıdır mükemmellik; ki bu da
vasıfsızlıktır!..
* * *
128} Renk, kaba aittir; orijinalliğini, "renksiz
olmakla" koruyabilirsin.
* * *
129} Karşınızdakinin büyüklüğünü idrâk
edemiyorsanız, ona yaklaşınız!..
* * *
130} Büyüklükleri idrâk için bazen de uzaklaşmak
zorunlu olur!..
* * *
131} Ölümsüzlüğün çaresi, ölmektir!..
* * *
132} Gönüllerde yaşamak, gönüllere hitâb
edebilecek seviyeye gelmekle mümkün olur.
* * *
133} Geçici değil, ebedî olan hayatı kazananlardan
ve kazandıranlardan olunuz.
* * *
134} Gönlünüzde yer eden sözler, biliniz ki, Rabbin
seslenişidir.
* * *
135} Değerlendiriniz ki, nankörlerden olmayasınız.
* * *
136} Nankörlerin de varacağı bir menzil vardır ki,
adına hüsran derler.
* * *
137} Israrla çalınan kapı, elbet bir gün açılır.
* * *
138} Rabbin seslenişi, ancak, o seslenişe liyâkat
kazanmışlarca değerlendirilebilir.
* * *
139} Gönülden kızmayı, terkedemediyseniz, hâla
Gerçekten uzaksınız.
* * *
140} Güneş ne kadar parlarsa parlasın, ışığından
kaçanlar kıyâmete dek mevcut bulunacaktır.
* * *
141} İhtiyacınızı, hiçbir şeye muhtaç olmayana
arzediniz.. Şayet, O, hâlinizden habersiz ise!..
* * *
142} Birşey olabilmek için değil, bir şeyler
verebilmek için çalışın.
* * *
143} Samimiyette eriyiniz ki, teslimiyete eresiniz...
* * *
144} Teslim olunuz ki, seyredesiniz...
* * *
145} Yaptıklarınızın Gerçek sebebini bilemiyorsanız,
bu Gerçeğe olan uzaklığınızdandır.
* * *
146} Gerçeğe erenler, giyiniktirler; kıyâfetlerine
aldanmayınız, ki onları görebilesiniz!.
* * *
147} Susunuz, dinleyiniz; seslenişi "okumaya"
çalışınız.
* * *
148} Konuşmak mecburiyetindeyseniz, bu idrâk
ettikleriniz kadar olsun.
* * *
149} Yapabileceğiniz şeyleri dahi yıkmayınız!..
* * *
150} Her şeye rağmen, verenlerden olmaya çalışınız.
* * *
151} Ne bir suç işleyiniz, ne de af dilemek
mecburiyetinde kalınız
* * *
152} Ancak ve sadece, gerçeğe erenler, "ayna"
olabilirler.
* * *
153} "Ayna" olduğunuz gün, aksettirilmemesi
icabeden şeyler de olduğunu unutmayınız!.
* * *
154} Sabrı terketmeyen, gerçeğe eremez!.
* * *
155} Gerçeğe erenin, ilk hâli imânı terktir!.. Görülen
şeye, imân edilemez!..
* * *
156} Geçmişin münâkaşasına girmeyiniz ki, size
"basit insan" demesinler.
* * *
157} Rabbin seslenişi, herkese, idrâkıncadır.
* * *
158} Suyu bardakta görmüşseniz, buharı, bulutu,
karı, buzu, denizi ondan ayrı sanmayınız!..
* * *
159} Her şey bir inişle-çıkış arasında değişimde...
Gerçekte ise ne iniş var ne de çıkış!.
* * *
160} Sayılmak istiyorsanız, sükûtu değerlendiriniz!..
* * *
161} Kadere yapışarak her şeyden elini çekenler,
henüz Gerçeğe erişmemiş olanlardır.
* * *
162} Acı ilâçların sıhhate vesile olduğunu
unutmayınız.
* * *
163} Öğrendikleriniz tatbik edildikleri sürece size
yararlı olur. Aksi halde siz, bilgi hammalı olarak bu
dünyadan geçer gidersiniz!..
* * *
164} Dostlar meclisinde kendinizi hizmetkâr
yapmadıkça, onlara ihânettesiniz.
* * *
165} Unutmayınız ki, unutulmayasınız!...
* * *
166} Veriniz ki verilsin!.. Unutmayın, boşluk yoktur.
Her çıkanın yeri dolar. Çıkaranın gayesine göre!..
* * *
167} Karşılıksız olarak verdiklerinizi düşünün... Ne
kadar?..
* * *
168} Sabredenlerdenseniz, sizde sabredeni hatırdan
çıkartmayınız. Aksi hâlde sabrınız şirk olur.
* * *
169} Değeriniz, değerlendirebildikleriniz
oranındadır.
* * *
170} Hâlâ samimiyetle yönelemiyorsanız,
noksanınızı araştırınız.
* * *
171} Zevkler tartışılmaz, gruplandırılır.
* * *
172} Her şeyin sahibi vardır; öyle ise sizin
olmayanlar hakkında, sahiplik dâvâsına
kalkışmayınız.
* * *
173} Hâin, emânete sahib çıkandır!..
* * *
174} Hikmeti nerede bulunsanız alınız; zira
"özbenliğinizin" vasfıdır!..
* * *
175} Hikmet, ehli için pırlanta; gayrı için taştır.
* * *
176} Marifet, pırlantayla - taşı ayırt etmek, değil;
pırlantaları değerlendirebilmektir
* * *
177} Gıpta etmeyiniz, çalışınız!.
* * *
178} Herkes, imkânları nisbetinde mesûldür!.
* * *
179} Vermedi, değil; alamadım, deyiniz!.
* * *
180} Zorlamayınız ki, zorlanmayasınız!..
* * *
181} Öldürmeyiniz ki, hayat bulasınız.
* * *
182} Hayvan ile insan arasındaki fark, birincisinin
hayatının bittiği yerde ikincisinin hayatının
başlamasıdır.
* * *
183} Zamanı ve yeri geldiğinde, vasıtayı terketmeyi
biliniz!.
* * *
184} Hüsrana uğrayanlar, geldikleri yeri
unutanlardır.
* * *
185} Ortamlarını hiçe sayanlar, er-geç
tökezlenirler!.
* * *
186} Hep, olmak istiyorsanız; hiç, olunuz!..
* * *
187} Gerçeğe eren, gördüğünü tanır!.
* * *
188} Yüceliğin ziyneti, tevâzu; ermişliğinki ise,
yadırganmayıştır.
* * *
189} Hikmet, yaradılışın sırrına erenin ağzından
dökülen sözlerdir..
* * *
190} Hikmet, velinin sükûtunda; ârifi billahın
seslenişindedir!
* * *
191} Samimiyete ihânet eden, felâh bulmaz!.
* * *
192} Huzur, sevgi ve nefretin ötesindeki âlemin
adıdır.
* * *
193} Sükût, sırrı işitmekte olanın halidir.
* * *
194} Hayret, sırrı görenin halidir.
* * *
195} Seyir, sırra erenin hâlidir; ki o artık dâimidir.
* * *
196} Gayesi zevk olan, şirktedir!. ilâcı, emre
yönelmektir!..
* * *
197} Tasavvufun basamaklarına basmamış olanlar, o
basamakların görüşlerinden ebediyyen mahrum
kalırlar...
* * *
198} Güneş, geleceği saati bildiğin için gelmez!..
* * *
199} Gecelerini , "ey gündüz hemen gel", demekle
isrâf etme!.
* * *
200} Verilene ihânet, vereni görmemek, veya
görmezlikten gelmekte olur.
* * *
201} Verilenin değeri, vereniyle ölçülür...
* * *
202} Basitlikten kurtulmamış olanın, insanları
teşviki de basitliğedir. Teşvikine bak, değerlendir!..
* * *
203} Yetiştiren, koruyan ve besleyen, ana -
babanızdır... "O"nu idrâka çalışın!..
* * *
204} Tefekkürün ilk basamağı, var sandığın
"ben"liğinin "yok"luğunu idrâk etmektir.
* * *
205} Davranışlarınızda pusulanız halk ise, rotanız
hüsran üzeredir!..
* * *
206} Madde kaydı, hayatınızın her anında sizi zillete
çekmektedir... Farkında mısınız? Öyle ise, yönelişiniz
maddeötesine olsun!..
* * *
207} Günah, Hakikatını bilmeyenin davranışlarının
adıdır..
* * *
208} Hakikatını idrâk edip, buna göre yaşayan,
Emr'den olmuştur!.. Konuşması ise sesleniştir!
* * *
209} Müzik, aklın ötesinde gelir; ve şuurun ötesiyle
değerlendirilir.
* * *
210} İlerleten, istek değil adımlardır!.. İsteklerinizi,
adımlarla birleştirerek gayenize yöneliniz.
* * *
211} Öğrendiklerinize, uymamakla ihanet eder;
uygulamakla değerlendirmiş olursunuz.
* * *
212} Suyu, susamayana vermeyiniz!..
* * *
213} Tek insandan kaçınız ki, o da "sadece ben
biliyorum", diyendir!..
* * *
214} Çabada hararet; seyrde sükûn vardır.
* * *
215} Zulmet ve Nur... ikisi de örtüdürler!
* * *
216} Mertebeleri idrâk etmeyenin, idrâkı
noksandır!..
* * *
217} Zâtını, idrâk edebilirsin; ama, "Zât"ı asla!..
* * *
218} Çöle düşen, yol bileni bulamazsa, hep aynı
yönde döner durur; yaşadıkça!.
* * *
219} Teslimiyeti, idrâk; haşyeti , ilim oluşturur.
* * *
220} Zât'ı idrâk ve ihata asla söz konusu değildir!.
* * *
221} Gururun benliğindendir!.. Benliğinin
varolmadığını idrâk etmedikçe, gururdan
kurtulamazsın.
* * *
222} Cehennem alevleri , gurur odunlarıyla
tutuşmuştur.
* * *
223} Perden, şartlanmalarından oluşan zanlarındır!..
* * *
224} Gözünün, kulağının, organlarının âlemleri çok,
beyninin âlemi ise tektir!..
* * *
225} Aynada arama kendini, sen sendesin!.
* * *
226} Ayna, şüphesiz olarak bil ki, sadece
varsaydığın kendini görmeye vesiledir.
* * *
227} Sevginin târifi, sebebi çoktur; ama AŞK'ın
târifini bilen...?
* * *
228} AŞK bir yanıştır, ki yönsüzdür!.
* * *
229} Altın, asitte saflaşır.
* * *
230} Benliğini teslim etmedikçe, "nefs"ini tanımanın
bütün yolları kapalıdır..
* * *
231} Seni gören yok zannetme; kendini görmen,
sana yeter!.
* * *
232} Sen; "sen" iken, halifetullah olmazsın!..
* * *
233} Hiçbir şeye inanmayan, kendine inanıyordur!..
* * *
234} Emanet, "Hilâfet"tir!...
* * *
235} Değerin "halife" oluşun dolayısıyla dır. Bunun
da farkında değilsen.
* * *
236} Duygularını yönlendiren, şartlanmalarındır!..
* * *
237} İsim, ardındakinden perdeliyorsa, bir an önce
"isim perdesinden" kurtulmaya çalış.
* * *
238} Korkuların kadar gâfilsin!..
* * *
239} Değer yargıların, şartlanmalarından
oluşmuşsa, çevrenin robotusun!..
* * *
240} Hüküm, ya gerçeğin oluşundan doğar, ya da
şartlanmalardan!
* * *
241} Gerçekler değişmez! Değişenler ise, gerçek
değildir.
* * *
242} Yaşamını "izafi-göresel" değerler üzerine inşâ
edenler, er-geç yıkılmaya mahkûmdurlar.
* * *
243} Kendini tanımana yaramayan tüm fiillerin, boşa
emektir!.
* * *
244} Doğada, duygulara yer yoktur!..
* * *
245} Doğayı duygularında değil, hikmetle
değerlendirebilirsin. Öyle ise, hikmet sahibi ol!
* * *
246} İlim, gereğini yaşamayı getirmiyorsa, oyun ve
eğlencedir!.
* * *
247} Yönelişi, insanlığın özünden gayrına olanlar
hüsrandadırlar.
* * *
248} Değeriniz, tefekkür gücünüz nisbetindedir.
* * *
249} Samimiyette sıkıntı olmaz.
* * *
250} Şekli değerlendirmesini biliniz ki, ötesine
geçebilesiniz.
* * *
251} Kelimeler çok şeyi ifade eder; ama her şeyi
değil!..
* * *
252} Çıplak görmek istiyorsanız, "soyunarak"
yaklaşınız!..
* * *
253} Azı değerlendiriniz ki, çoğu bulasınız...
* * *
254} Giydirilenlerin, "soyunuk"lar olduğunu
unutmayınız.
* * *
255} Edebe riayet edenler, haddini bilenlerdir.
* * *
256} Haddini bilmemek, samimiyet, değildir!.
* * *
257} Almak istediğiniz her şeye karşılık, bir şeyler
vermek zorunda olduğunuzu asla hatırdan
çıkartmayınız.
* * *
258} DOST'unuz, her şeyinizi açık açık
söyleyebildiğinizdir!..
* * *
259} Menfâat ve maddîyattan soyunmamış olanlar,
"DOST" olamazlar!.
* * *
260} Neye inandığınızı sorunuz kendinize...
Ardından da "ne kadar?" deyin.!
* * *
261} İmân, şüphe kabul etmez!.
* * *
262} Tecrübe isteği, şüphedendir!.
* * *
263} Tatbikatta, imânın rolü olduğunu biliniz.
* * *
264} Azla yetinmeyiniz, ki çoktan mahrum
kalmayasınız!..
* * *
265} Daha da, bilmediklerinizi öğrenmek
istiyorsanız, bildiklerinizi değerlendiriniz.
* * *
266} Her şeyin, zıddı oluşur !..
* * *
267} Zıdları, ancak, Hakikatın özüne ermiş olanlar,
"cem" edebilirler!.
* * *
268} Zıdları "cem" edenler, "GÖRESELLİKTEN"
kurtulmuş olanlardır!..
* * *
269} Zekâ, elektrik gibidir; değerlendirilişe göre
faydalı veya zararlı olur.
* * *
270} Korunmak istiyorsanız, ayna olunuz!..
* * *
271} Bulunduğunuz yeri, idrâka çalışınız... Ki,
haddini bilenlerden olasınız.
* * *
272} Fikrin değerlendirilmediği yerde, zorbalık
hüküm sürer.
* * *
273}ilmin karşılığı, o ilmin değerlendirilişidir.
* * *
274} Gerçeğin âlemine, ancak, samimiyet ve
tefekkür kanatlarıyla uçulur.
* * *
275} Musluk, su akıtmaktan yorulmaz...
* * *
276} "Amâ", gösterildiği halde gerçeği
değerlendiremiyendir!
* * *
277} Geçmişin ve geleceğin değerlendirilişi, ancak
yaşanılan anın değerlendirilmesiyle mümkün olur..
* * *
278} Rabbin seslenişi, gönlünüzde iz bırakmıyorsa,
samimiyet ve inancınızdan şüphe ediniz.
* * *
279} Efendi odur ki, karşısındakine hizmeti vazife
bilir ve onu gerçeğe yöneltir.
* * *
280} Duâ, Zâtındaki "rubûbiyetin" harekete
geçirilmesidir..
* * *
281} Anını değerlendirmesini bilmeyene, kulak
vermeyiniz.
* * *
282} Seviyorsanız, biliniz ki, bu sevildiğinizden
ötürüdür.
* * *
283} Güzellikleri, onlara ermeyenler dile
getiremezler..
* * *
284} Her nerede ve ne işte olursanız olunuz, sizi bir
Gören olduğunu hatırdan çıkartmayınız.
* * *
285} Gerçek güzeldir; ama, her güzel gelen, gerçek
değildir.
* * *
286} Değerli insan, yaradılmışlar içerisinde
değersizi olmadığını idrâk edendir.
* * *
287} Olayların ardındaki hakikat noktasını gören
kişinin, huzurda olmamasına ihtimal mi vardır?
* * *
288} Kötülüklerden uzaklaşmak istiyorsanız,
menfâatleriyle hareket edenlerden kaçınınız.
* * *
289} Mevcudatın yapısal güzelliği, yaradılışlarındaki
gayeden ötürüdür.
* * *
290} Kişinin tekâmülü, bakış "açısından" sıyrılışı
kadardır.
* * *
291} Suçlayanlar, cahil olanlardır!.
* * *
292} Taklid eden değil, taklid edilen olunuz..
* * *
293} Tedbir,"Takdirden"dir! Tedbiri alınız takdiri
unutmayınız!
* * *
294} Kendinde, kuvvet gören tedbire; acz hisseden
takdire yönelir...
* * *
295} Kendini güçlü görüp, güvenen hüsrandadır..
* * *
296} Olgun kişi, mevcûdâta hizmette tefriki
kaldırandır; tıpkı yağmur gibi!..
* * *
297} Gerçeği bil; ve edebe riayet edicilerden ol!..
* * *
298} Öncekinden alıp, sonrakine devreden kişi,
sahibi olup götüreceğin neyin var ki?..
* * *
299} Hangi şeye sahip olduğunu sanıyorsun, ki
onunla övünüp, ona güvenesin?
* * *
300} Az için, çoğu kaybedenlerden olma...
* * *
301} Geçen zaman, bana neyi idrâk ettirdi, diye
düşün... Vereceğin cevap çok önemlidir.
* * *
302} Öğrenen değil, idrâk eden, tatbikçidir!.
* * *
303} Gerçek, hep aynı gerçek!.. Değişen, sadece
duyan, gören, bilen ve idrâk edenlerin bakış açıları ve
seviyeleridir.
* * *
304} Gururunun sana kaybettirdiklerini hiçbir şey
kaybettiremez.
* * *
305} Gururuyla yaşadı, hüsranla öldü !..
* * *
306} Sarhoş mu kim?.. Seyrinde kendini kaybeden!..
Mutlu mu?.. Dileği olmayan!..
Huzur mu?... Gerçeğin âleminde yaşayanın hali!..
Budala mı?... Benliğini gösterme çabasında olan!..
İlim mi?.. Özündeki mükemmeliyet!..
Akıllı mı?.. Hakikatını değerlendirebilen!..
* * *
307} Ne verilmeyeni verebilirsin, ne de verilene
mani olabilirsin!..
* * *
308} Tasavvuf, nazarî bilgilerle değil, bilfiil
"tatbikatla" yaşanır!.
* * *
309} Bedbaht o kişidir ki, "DOST"uyla beraberliğin
yolunu bilir, fakat dünyalığı onu engeller.
* * *
310} Ya, öyle değilse, diyerek geri kalıyorsun... Ya,
öyle ise!..
* * *
311} Çocuklar zamanlarını oyun, eğlence ile
harcarlar; olgunlar ise kâr getirecek şeyle
değerlendirirler.
* * *
312} Ticareti lâf olanın, kârı havadır..
* * *
313} Yanındakilerin önünde olmak için tamgaz
gidiyorsun, yolunun sonunu düşündün mü hiç?
* * *
314} Yanlış yolda olduğun halde, umutla yoluna
devam, hüsrandan başka bir şey getirmez.
* * *
315} Adımların, seni, hangi sona götürüyor, farkında
mısın?.
* * *
316} Kime ne zarar verirsen ver, daha büyüğünü,
kendine vermedesin!.
* * *
317} Usta eserinden, kişi Dostundan tanınır.
* * *
318} Beğenen, kendi haliyle yaşar; seven,
sevdiğinin hâliyle..
* * *
319}Önce kesin kararını ver, senin için önemli olan,
sonlu dünya mı, sonsuz ölüm ötesi mi?
* * *
320} Cidden, ölümötesine inanıyor musun?..
İnanıyorsan, nasıl hazırlanıyorsun?
* * *
321} Gerçek inancını tanımak istiyorsan, yakın
çevrendekilerin inancına bak...
* * *
322} Yârin neyse, ona kavuşacaksın... Topraksa
toprağa; Allah ise, O'na!..
* * *
323} Tasavvuf bahçesi aşk uğruna can vermeye
gelenlerin yerdidir; dikenlerden incinenlerin değil!..
* * *
324} Operatör doktor, keser-biçer can kurtarır...
Güllâbici ile karıştırmayın!..
* * *
325} Bacağı kangren olanın, bacağına merhamet
edip kesmemek, kendisine en büyük zûlümdür!..
* * *
326} Geçen zamana rağmen, benliğinden
arınamıyorsan, yanlış yoldasın demektir!..
* * *
327} İlimsiz alınan yolun sonu meçhuldür.
* * *
328} Muhabbetin kadar hızlı gidersin.
* * *
329} Araç, hedefe varmak içindir.. Duran araçta,
boşa zaman harcamak ise nasipsizlik!..
* * *
330} Matkap delmek içindir... Deliğin için de tutmak
için değil.
* * *
331} Terkedemediğin alışkanlık, senin PUTUNDUR!
* * *
332} Huy duvarlarının çevrelediği hapishaneni ne
zaman farkedeceksin?
* * *
333} Sevdiğinin kalbine, maddeni vererek değil,
"tüm benliğini" vererek erebilirsin!.
* * *
334} Ölü bedenleri diriltmek mi, ölü kalpleri
diriltmek mi?..
* * *
335} Davranışlara bakıp da geri kalmak, şartlanma
putuna tapınmaktır!..
* * *
336} Manâsına eremediğin davranışın, görünüşüne
göre hüküm verme!.
* * *
337} Zekân, gününü kurtarır ama, asla âkıbetini
kurtarmaya yeterli olmaz.
* * *
338} Aklın en kısası, ölümün ötesinde başına
gelebilecekleri düşünendir.
* * *
339} Nefsin, en güçlü savunma silahı, zekâdır.
* * *
340} Bugün, kendilerinin "beden" olduğunu
sananlar; yarın da kendilerini "ruh" zannedecekler.
* * *
341} Nefsin hakikatı, Rubûbiyet vasfına uzanır.
* * *
342} Kendini beden sanıp, huy ve şartlanma ile
bürünmüş nefsin âkıbeti dâimi azâbdır.
* * *
343} Nefs, kendini tanımadıkça azabdan kurtulmaz.
* * *
344} Nefsin, aslî vasıflarıdır hayat, ilim, irade,
kudret, kelâm, algılama, değerlendirme.
* * *
345} Nefs, zâtı itibariyle, salt şuûrdur.
* * *
346} Her ortamın bedeni, o ortamın şartlarıyla
oluşur...
* * *
347} "Ben"inini tanımadan, karşındakini nasıl
tanıyabilirsin ki?
* * *
348} Izdırabların temelini, şartlanmadan doğan
sahiplik düşüncesi oluşturur.
* * *
349} Gururundan vazgeçiremiyorsa sevgin; o,
sadece bir beğenidir!..
* * *
350} Beğeni, sahip olma arzusunu getirir; muhabbet
, ise teslimiyeti!..
* * *
351} Teslimiyetin, muhabbetin kadardır;
teslimiyetinin derecesinden, muhabbetinin ölçüsünü
anlayabilirsin..
* * *
352} Sıhhatiniz, yiyeceğiniz, barınağınız olduğu
halde sonsuza dönemiyorsanız, inanmıyorsunuz!..
* * *
353} Fiillerin mertebelere; muhabbetin ise, seni
yârine eriştirir.
* * *
354} Yaş ile kuru farketmiyorsa, Yârin ile
huzurdasın.
* * *
355} Kalbimdesin, diyebilirsin. "KALBİMSİN"
diyebiliyor musun?
* * *
356} Bor'dan Niğde'ye geçilebilir, ama dünyadan
sonra başka pazar yok!.
* * *
357} Canlı olarak mezara atıldığını ve ölmemecesine
orada yaşayacağını hissetmeye çalış!..
* * *
358} Ölümötesi zindanından kurtuluş anahtarını,
ancak, dünyada elde edebilirsin!.
* * *
359} Aklın ermiyorsa, hiç değilse, aklı erenin peşine
takıl!..
* * *
360} En güzel rüyaların bile, uyandığında, bir hiç
olduğunu farkedemiyor musun?..
* * *
361} Matematikte, profesör olsanız bile, tıb alanında
câhilsinizdir! .
* * *
362} Yüzme bilmiyorsanız, Einstein bile olsanız,
boğulursunuz!..
* * *
363} Beyninize hükmedemediğiniz sürece kadere
tâbisiniz !.
* * *
364} Sigara ve alkolle beynine verdiğin zararı, asla
telâfi edemeyeceksin!.
* * *
365} Sonsuz hayata dönük her şeyi, ancak, beynin
aracılığıyla elde edebilirsin..
* * *
366} Sigaraya, en kıymetli varlığın beynini kurban
edersen, diyetini sonsuza dek ödersin!..
* * *
367} Cennet, ve Allah'ı, kazanman için sana verilen
sermaye "beynin"dir.
* * *
368} Makrokozmos kâinattır, mikrokozmos beyin!.
* * *
369} Beynini değerlendirebildiğin ölçüde, "Ben"inini
ve Rabbini tanıyabilirsin.
* * *
370} Hâl, makama göredir... Makâm ise, fıtrata!.
* * *
371} Merteben, "İLİM"deki yerindir!.
* * *
372} Dünyada örtülü olanlar, biliniz ki âhirette de
örtülüdürler!.
* * *
373} Edep, haddini bilmektedir!.
* * *
374} Kaderine vakıfsan, yerini bil; değilsen, haddini
bil.!..
* * *
375} Rabbinizden, içinde bulunduğunuz ânı, yeri ve
kişileri değerlendirebilmeyi isteyiniz.
* * *
376} Gerçek ehli iseniz, her şeye rağmen, susmasını
bilirsiniz!..
* * *
377} Aslı ve benliği "yok" olan, hangi varlığınla
öğünebilirsin ki?..
* * *
378} Her şeyin "izafî-göresel" olduğu ortamda,
gerçek nedir?
* * *
379} Varsandığın, kâinatın izâfiliği,
"yok"luğundandır.
* * *
380} Her ne ki "yok"luğunu farkeder, "Var"lığa
kavuşur !.
* * *
381} Kişinin, Gerçek istikâmetinde sürati, ferâgati
nisbetindedir.
* * *
382} "DOST", odur ki, sesleniştedir!..
* * *
383} Hakikatin edebi, hakikate sadakattir.
* * *
384} Akıl adamı terkederse, deli; adam, aklı
terkederse, meczûb, derler!..
* * *
385} İnsanların memnun olmasını istiyorsan, onlara;
Rabbının memnun olmasını istiyorsan, O'na ayna ol!..
* * *
386} Yediğinin helâl olup olmadığını arıyorsan,
hızına bak!..
* * *
387} Terkedilmeden, terkedebildiklerin nisbetinde
yol alırsın.
* * *
388} Terkedilenlerin varacağı yerin adı cehennem;
terkedenlerin ereceği yerin adı cennettir.
* * *
389} Kavuşmak, büyük zevktir; fakat , özlemek de
ondan aşağı değildir.
* * *
390} Yönelişin, ısmarlaması olmaz.
* * *
391} Halkın değil, Hakkın takdirini toplamaya çalış.
* * *
392} İnsanlığa hizmet eden, bir şeyler sunmak
isteyen her kişi, onlar tarafından tepkiyle
karşılanmıştır.
* * *
393} Ne gecenin şerri vardır, ne de sabahın hayrı!...
Hayrın ve şerrin kaynağını ve gerçeğini idrâk etmeye
çalışınız.
* * *
394} Gerçek katında, ne hayır vardır, ne de şer!..
* * *
395} Yakın bildiklerinizi dahi imtihana kalkmayın...
Zirâ bakarsınız, çevrenizde kimse kalmaz!..
* * *
396} Büyüklere yaklaştıkça tehlike artar.
* * *
397} Kânaât, başınıza yeni dertler açmamanın, tek
ilâcıdır!..
* * *
398} Kendinizde, her an, her şeyi terkedebilecek
gücü bulduğunuz sürece, ölüme hazırsınız
demektir!... Bu, avamdan çıkışın işaretidir!..
* * *
399} Gerçeği bilenin hâli, hiçbir şekilde şikâyetçi
olmamaktır.
* * *
400} Öze ermişlerin örtülerinden biri de kuru
şikâyetlerdir... Ama, kendileri için değil!..
* * *
401} Zamanın ne kadarını, dünyada bırakacağın
şeylere harcıyorsun; ne kadarıyla da sonsuzluğa
hazırlanıyorsun?
* * *
402} İlim, yaşamına yön verebilmen içindir.
* * *
403} Yüzmeyi, ancak, bilen öğretebilir!. Suyu
görmemişten, yüzme dersi alınmaz!..
* * *
404} Gir de bak!.. Görmeden, konuşma!..
* * *
405} Ebedî ömrünle kumar oynama!..
* * *
406} Kaybetme korkusundan, harekete
geçemeyenler, zaten kaybettiler!..
* * *
407} Yaşadığın sürece, iş işten geçmemiştir...
* * *
408} Kiminin ömrü, lâfla geçer; kimininki ise,
yaşamının getirdiği tükenmeyecek zevkle!.
* * *
409} Hakîkatı yaşayamayan, yaşayanı
değerlendiremez!.
* * *
410}Algıladıklarını değerlendiremiyorsan,
değerlendirebilenleri örnek al.
* * *
411} Bedenin "yok" olduğunda; "sen" de mi yok
olacaksın?
* * *
412} Geçmişin değerlendirilmesi, ancak geçmişten
ibret almakla mümkün olur.
* * *
413} Anını değerlendiremiyorsan, yarını
yitirmedesin!..
* * *
414} Sevdiğinin, kendini ateşe atmasına engel
olman, zorbalık mıdır?
* * *
415} Tabiatının, duygularının ve şartlanmalarının
esiri iken, nasıl "HÜR" olmaktan sözedebilirsin?
* * *
416} "DOST", seni, "sen"den kurtarandır!..
* * *
417} Geçen günler, seni benliğinden arındırmıyorsa,
kendine bir "DOST" ara!..
* * *
418} Yaşamını "ZAN" üzerine deği; kesin gerçekler
üzerine kur ki, pişman olmayasın!.
* * *
419} Duyguların kabardığında aklın örtülüyorsa; bil
ki, hataya çok yakınsın!..
* * *
420} Verdiğin hiçbir şey, asla karşılıksız kalmaz..
* * *
421} Her şeyinde tasarruf yetkisini verebildiğin, kaç
dostun var?
* * *
422} Ölümün, seni, sahip olduğunu zannettiğin her
şeyden koparacağını, ciddi olarak düşündün mü
hiç?..
* * *
423} Hoşça vakit geçirdiklerini, dost sanma!.
* * *
424} Ölümün ardı hakkında bilgin ve tedbirin ne?.
Şayet düşünenlerden isen?..
* * *
425} Her yiyip, içip, çiftleşip uyuyan, sahip olma
peşinde koşan, insan mıdır zannediyorsun?
* * *
426} Sevgi, karşılıksız akıştır... Karşılık beklenirse,
ticaret olur!
* * *
427} Parayla cennet nimetlerini arttırabilirsin; ama
asla, kendine eremezsin!..
* * *
428} Putların varolduğu sürece, esâretin
sürecektir!..
* * *
429} Kendini tatmin için yaptığın ne olursa olsun;
seni, senden perdeliyecektir.
* * *
430} Android ile arandaki farkın bilincinde misin?
* * *
431} Tahsisatınız, yed-i emîndedir; vâdesi geldikçe
size verilecektir..
* * *
432} Aradığınızda, aranılmış olduğunuzu biliyor
musunuz?
* * *
433} Dalga, yüzeyde olur... Huzur ve sükûn
istiyorsanız, derine dalınız!..
* * *
434} Korkudan, "yakîne" erenler, beridirler..
* * *
435} Bilincinde zıdları cem edenler, şartlanmalarını
terkedebilenlerdir..
* * *
436} Görüş sahanızın genişlemesini istiyorsanız,
yükseliniz...
* * *
437} Maddeötesine geçmeyi başaranlar, maddeyi
kapsamlarına alırlar.
* * *
438} Sonsuz hayret, seyirdedir!..
* * *
439} Güneş ile aranıza bulutlar girdiğinde,
yönelişiniz rüzgâra olsun..*
* *
440} Güneş ışıklarının erdiği yerde, karanlık kalmaz.
* * *
441} "Var", yoktur; "yok", vardır !..
* * *
442} Huzurda, pişmanlık olmaz !..
* * *
443} Yönelişinizin, kime ve niye olduğunu, sorun
kendinize. İsabetinizin işareti, huzurdur.
* * *
444} Suç, kapıldığının ne olduğunu bilmemekle
başlar; bilmemekte ısrar ile devam eder; hüsran ile
sona erer!..
* * *
445}istikâmette sadakât, "ama" ve "fakat"ların terki
nisbetindedir..
* * *
446}istikâmetinizin asla şaşmamasını istiyorsanız,
"ama ne derler"i dilinizden uzaklaştırınız!..
* * *
447} Bulutları değerlendirebildiğiniz oranda
ıslanmaktan kurtulursunuz!
* * *
448} Semâ, örtüdür!.. Katlarını, aşabilenler, sırrına
ererler!..
* * *
449} Çekerini bilmediğiniz teraziye, ağır yük
koymayınız.
* * *
450} Altının safiyeti ve değeri, ateşte belli olur.
* * *
451} Öte dünyadaki dost ve yakınlarınız, burada bir
arada olduklarınızdır!.
* * *
452}inancınız, uğruna feda edebildikleriniz kadardır.
* * *
453} Değeriniz, inancınız kadardır!.
* * *
454} Karşınızdakinin tehlikeli olmasını
istemiyorsanız, zorla istikâmet vermeyiniz..
* * *
455} İdrâkta, inanç olmaz..
* * *
456} İdrâk, yaşamın ilk basamağıdır.
* * *
457} Seyr, Gerçeği idrâkla başlar.
* * *
458} Sükûn, seyrdedir...
* * *
459} Huzur, yokluk halinin adıdır.
* * *
460} "Halife", uğrunda her şeyinizi feda
edebileceğiniz insandır... Kimdir O?..
* * *
461} Renk denize aittir, damlanın özelliği
renksizliğidir.
* * *
462} Koparılanların varacağı yerin adı cehennem,
terkedebilenlerinki ise cennettir.
* * *
463} Sevmek güzel, lâkin özlemek daha da güzel..
* * *
464} Muhyiddin A'rabiye, "kâfir" deyip; Galileyi,
engizisyona yollayan zihniyet hep yaşayacaktır.
* * *
465} Düşündüklerini yaşayamıyorsan, yaşatacak
birine muhtaçsın demektir.*
* *
466} İftiraya uğramamış velî yoktur.
* * *
467} Avamın anlayışının üstünde konuşan kişidir
deli veya dâhi.
* * *
468} Sofi, dâhiden deliye tüm insanları kapsayan ve
değerlendirebilen kişidir.
* * *
469} Gayeniz hakikatınızın ne olduğunu ortaya
çıkartmak olsun.
* * *
470} Özünüze erdiğiniz kadar, O'na yaklaşmış
olursunuz.
* * *
471} Korktuklarınızla karşılaşıp, korkuyu
terkedemedikçe benliğinizden kurtulamazsınız!..
* * *
472} Geceyi bitirmeden gündüze çıkmak muhâldir.
* * *
473} Bulmadan, bulduğumu sanmaktan; ermeden,
erişmiş hissetmekten; yolda kalıp, vardım
zannetmekten; Allah'a sığınırım...
* * *
474} Kaybettiğiniz anda bulmuş, bulduğunuzu
hissettiğiniz anda, kaybetmişsinizdir.
* * *
475} Zanlarınızdan arınmadıkça, gerçeğe erişmeniz
mümkün değildir.
* * *
476} Huzura eren, huzurdadır...
* * *
477} Alemlerin ardında, sırlar; sırların ardında ise,
ayna vardır!..
* * *
478} Bir ömür tüketirsin ermek için, oysa erdiğinde
bakarsın ki, "yok" olmuşsun !
* * *
479} Vehmî varlığınız, "yokluğunuz", yokluğunuz da
"varlığınız"dır !.
* * *
480} Hitabınız mı, hitabı mı; hitabın nereden
geldiğinin farkında mısınız?
* * *
481} Ötelerden gelip, ötelere devam etmekte olan,
buradan giyinmiş ise, buralı mıdır?
* * *
482} Maddenin, varlığı ile yokluğunun bir olduğu hâl
hangisidir?
* * *
483} Varlıkla yokluğun birleştiği nokta neresidir?
* * *
484} Her yanyana gelen iki şey, bir yeni şey
meydana getirir, değişmeyen nedir?
* * *
485} Semâ, yıldız, ışık hep Nur'dandır.
* * *
486} Dalgalar kaybolmakla deniz kaybolmaz!.
* * *
487} Dalga denizdendir ama kaybolmaya da
mahkûmdur. Yoktu, var göründü, ve yok oldu!..
* * *
488} Buz, kar, yağmur, dolu, buhar hep denizden
gelir ve döner!... Adları kalır yâdigâr.
* * *
489} Kar, suda şeklini yitirmedikçe adını yitirmez!.
* * *
490} Mutlak Hakikat, açılmamış bir kutudur; gerisi
hayâldir!..
* * *
491} Yürüyenler, yaklaştı, erişti!.. Bilip de
bekleyenler ise hüsran ehli oldular!
* * *
492} Hayâl, azap vermez, diyenler; gördükleri
kâbusları hatırlasınlar.
* * *
493} Kozmik tesirlerin beynindeki etkilerini
farketmemişsen, kendinin farkında değilsin.
* * *
494} "Tasavvuf" tümüyle mecâzdir!.
* * *
495} "Hakikat" denilen dahi tümüyle bir mecâzdır!..
Gerçeğini, ancak yaşayan bilebilir!.
* * *
496} "Sınırsız" ve parçalardan oluşmamış "TEK"in
bitip, "benliğin" başladığı sınır neresidir?.. Öyle
ise...?
* * *
497} Allah "Ahad" ise; "sen"in yerin ne?..
* * *
498} İşaretler, onlara bağlanmak için değil;
gösterdiklerinin, değerlendirilmesi içindir..
* * *
499} Misâli, gerçek sanma!.
* * *
500} Gözüyle yaşayan, mahlûkattan değil;
basiretiyle yaşayan, ehli kemalâttan ol!.
* * *
501} Beşer gözüyle bakan, hayrı ve şerri; Hak
gözüyle bakan, sonsuz kemâli seyreder!.
* * *
502} Gözünle hüküm verdiğin sürece, yanılgıdan
kurtulamayacaksın!..
* * *
503} Ya, kendine tapınmadasın; ya da Tanrına!..
Gerçekte ise, sadece "kulluk" edile gelmektedir.
* * *
504} Zaafların, aklının, iradene söz
geçirememesindendir...
* * *
505} Yârin, en çok beraber olduğundur..
* * *
506} Yaşamın, dünyada bırakacağın şeyler üzerine
kurulmuşsa, zekânla yaşıyorsun!.
* * *
507} Uyandığında, rüya ne ise; ölümü tattığında,
dünya hayatı aynı olacaktır..
* * *
508} Bildirilen tehlikeye inanmıyorsan, neticesine
katlanırsın!.
* * *
509} Hayâl denizinin, balıkları da hayâlden başka
bir şey değildir!..
* * *
510} Gam, keder, üzüntü... Hepsi de, bürüyenin
verdiği, görüntü!..
* * *
511} Aldanırsan görüntüye, elbette gömülürsün
üzüntüye!..
* * *
512} İstediğin olmuyor diye, gününü cehenneme
döndürüyorsan; hâlâ nefsini, kaderi ve Allah'ı
bilmekten uzaksın, demektir!..
* * *
513} Her an yeni bir şânda ise, bir an önce var olan,
bir an sonra ne oldu?..
* * *
514} Sanatçı, her an yeni bir rol becerisinde olandır.
* * *
515} Bir an var olan, ikinci anda yok ise; aynı tecellî
iki defa meydana gelmez ise; bugün kiminlesin, yarın
kiminle olacaksın?..
* * *
516} Ya, O'nu görürsün; ya da pek çok şeyi
gördüğünü "ZAN" edersin!..
* * *
517} Senin olmadığın yerde ne arar "ben"..?
* * *
518} Varlık "TEK" ise, hiç aynası olur mu?..
* * *
519} Suçladığın kadar, perdelisin!..
* * *
520} Allah'ın ahlâkı ile ahlâklanmak, istiyorsan,
önce evrende yersiz iş görme !..
* * *
521} Cehlin bürüdüğü vicdanlarda, Hak'kın seslenişi
duyulmaz olmuştur!.
* * *
522} Vicdanın sesi, Hak'kın seslenişidir!..
* * *
523} Geçemediysen benliğinden, elbette pahasını
ödeyeceksin "sen"!
* * *
524} Kim dedi, ne kodu!.. Nerede dedikodu?..
* * *
525} "Bulan ol kendi oldu", demiş biri; "Buldum ise
ne oldu" demiş diğeri!.. "TEK" ise, bulan mı var,
bulunan mı?
* * *
526} Bedenin yaşı vardır; şuurun ise ilmi, ya da ,
şartlanmaları... veya, her ikisi!.
* * *
527} Bedenin ve şuûrun!.. hayâli ve gerçek
varlığın!..
* * *
528} Kendine yaş veremediğin anda şuûrunda, belli
bir yaşta hissettiğinde ise bedeninde yaşıyorsun,
demektir!.
* * *
529} Şefkât ve merhâmet tüm mahlûkata; tefekkür
ise sadece insana hastır!..
* * *
530} Seni, tüm mahlûkattan ayıran, özelliğinin
hakkını verebiliyor musun?..
* * *
531} "Garib", hâlini paylaşacak kimsesi
olmayandır..
* * *
532} Dağda bir mağarada yaşayan değil; yaşamını
kimseyle paylaşamıyan yalnızdır..
* * *
533} Yalnızlık, Allah'a mahsustur, derler... Niçin?..
Düşündün mü hiç?
* * *
534} Yalnız geldin, yalnız gideceksin, ve dahi uykun
hep yalnız geçiyor. Yalnızlığının bilincinde misin ve
yalnızlığa hazır mısın?..
* * *
535} Bir yatakta uyuyan ikinin, biri kâbus görüyor,
diğeri zevki yaşıyor... Birarada mı yatıyorlar?..
* * *
536} Dünyada bulunuşunun tek sebebinin, sadece
ve sadece ölümötesi sonsuz yaşama hazırlanmak,
olduğunu fark edip, idrâk ettin mi?..
* * *
537} Yetmiş yıllık ömründe, tümüyle yedi defa
değişen bedenlerden biri misin; yoksa hiç
değişmeyen, "benlik" misin?..
* * *
538} "Hiç" olabilirsen "hep"sin!.. "HEP" olduğunda
nesin?..
* * *
539} Hükmü altındaki organlarına hükmedemeyen,
onların esiridir!.. Onların, esiri iken "özgürlük"ten
söz etme.
* * *
540} Organların bir varoluş sebebi de, şuûrunun
imtihanıdır!..
* * *
541} Şuûru, bedenine tâbi olanın, ızdırabı asla son
bulmaz!..
* * *
542} Anlık zevk mi, ebedî saâdet mi?..
* * *
543} Tâlib olduğun mertebeye göre, imtihana tâbi
tutulursun!..
* * *
544} Talebeden, pahasını öder!..
* * *
545} Birimsel ızdırab ve kederleriniz,
bağımlılıklarınız kadar, sürer gider!..
* * *
546} Yalnızlığı tadmadan asla vahdete eremezsiniz!..
* * *
547} Kaybedecek şeylerin olduğu sürece,
tasavvufun gâyesinden uzaksın!
* * *
548} Sevgin, sahip olmayı; aklın ise, terketmeyi
emreder!..
* * *
549} Güdünün, dürtülerinin, organlarının değil;
şuûrunun, sesine kulak ver!
* * *
550} İnsan, bilincinin sesi ile; mahlûkat
organlarının iticiliği ile yaşar!..
* * *
551} Sınırsız olan bilince, vehmin ve şartlanmaların
ile kayıt getirdiğin sürece, sair mahlûkat gibi
yaşarsın!.. Bilincin sınırsızlığına erdiğinde ise,
mahlûkat gene bildiği gibi yaşama devam eder!..
* * *
552} İnsan bedeni, atomlardan meydana gelmiştir.
Oysa, insanın dünyası ayrıdır, atomun dünyası ayrı!..
* * *
553} Umdukların kadar, perdelisin!..
* * *
554} Dünü ve yarını düşünmeden beraber olduğun
kişi, dostundur... Dost ise, senden dün ve yarını
silendir.
* * *
555} İtimad ettiğini, Dost seçebilirsin; ancak DOST,
seni itimaddan arındırandır !.
* * *
556} Seyrini bırak, "DOST" gözüyle seyretki, onda
yargı yoktur!..
* * *
557} Ulûhiyet kudsîyetine, beşeriyet kanatlarıyla
uçulmaz!..
* * *
558} Ol hazrete girmek, ancak varlığını "hiç"
etmekle mümkündür.
* * *
559} "BEN"i andığında, tüm değer yargılarından
arınamıyorsan, ancak zannındaki ile berabersin!..
* * *
560} Yakınların kadar çokluktasın!..
* * *
561} "TEK"lik, gözbebeğiyle değil, şuûrla yaşanır!..
* * *
562} Kalabalıkta gürültü asla eksik olmaz!..
* * *
563} Sevgi, kıskançlık, nâz, niyâz, namaz. beşerin
dünyasıdır bu!.. "allâh" âlemlerden Ganî'dir.
* * *
564} Dünün tekrarıyla, gününü tüketen, dünden ileri
geçememiştir!.
* * *
565} Seni eğlendiren, hüsrana; düşündüren, saâdete
yönlendirmektedir.
* * *
566} Yarın kiminle beraber olmak istiyorsan, bugün
de onunla beraber olmanın pahasını öde!..
* * *
567} Allah'a eremeyen, tanrısıyladır; ki tanrısı da
herhangi birşey veya benliği!..
* * *
568} Hoş göremediğin kimdir, biliyor musun..?
* * *
569} Duyguların kabardığında, şuûrun onu kontrol
edemiyorsa, diğer mahlûkattan ayrıcalığın nedir?..
* * *
570} Bedeninin, organlarının olmadığı ortamda,
sana gerekli olan nedir?..
* * *
571} "ALLAH"tan gayrının mevcud olmadığını
söylerken; hâlâ "var" olduğunu mu zan ediyorsun?..
* * *
572} Sana, ebedî hayatı kazandıran mı, organlarını
tatmin eden mi gerekli?..
* * *
573} Aynı gölün "su"yundan oluşmuş, "buzdan"
şehir halkı ve sâir mahlûkat!..
* * *
574} Verdiğin hükümde, suçlamanda yanılmışsan;
nasıl telâfi edeceksin boşa geçirdiğin zamanı?..
* * *
575} Her ortamın ve sistemin kendine özgü canlıları
vardır. Güneşin bile!..
* * *
576} Evrende, cansız, ya da şuûrsuz, tek bir zerre
mevcut değildir!.. Algılamak istiyorsan, "perdeni"
terket!..
* * *
577} Huzurla yaşamak istiyorsan, borçlu olma ve
beklentilerini terket!..
* * *
578} Edep, hakkını vermektir!..
* * *
579} "Nefs"inin hakkını vermiyorsan; bil ki, nefsine
zulmedenlerdensin!
* * *
580} "Nefs"inin hakkı "halife" olmaktır!..
* * *
581} Gerçekte, yeryüzünde "Halife" olarak varolan
sen. varoluş gayenden ve özelliklerinden haberin var
mı?.. Ya, bu yolda yaptığın çalışmalar?
* * *
582} Denizdeki balığa pazarlık edilmez!..
* * *
583} Fikirlerin değerini bilen, dilini kullanabilir.
* * *
584} Neyin, nereden, kimden geldiğini bilmiyorsan,
bari öğren!..
* * *
585} Mezara, tek başına ve canlı, şuuruna sahip
olarak bırakılacağını ve bu haldeyken gömüleceğini
biliyor musun?.. Tedbirin ne?..
* * *
586} Ölüm yokoluş değil, biyolojik bedenden -
mikrodalga bedene geçiştir!..
* * *
587} Televizyon dalgalarında ses ve görüntü olur
da, senin mikrodalga bedeninde nasıl olmaz?..
* * *
588} "RUH", beyninin ürettiği dalgasal bedeninin
eski dillerdeki adıdır. {1}
* * *
589} Arif, mârifetten; ârifi billâh, mârifetullâh'dan
söz eder. Aralarındaki fark, kulun ilmi ile Allah ilmi
arasındaki fark kadardır.
* * *
590} Toplumlara göre değişen değerler yanısıra,
değişmez değerleriniz neler?..
* * *
591} Takdir edilen zaman gelmemiş ise, engellerden
erilmez!..
* * *
592} Kaderinizde varsa, zamanı geldiğinde size
takdir edilen mutlaka erişecektir... Kaderinizde
olmayanı ise, asla elde edemeyeceksiniz!..
* * *
{1} Bu konuda "Hz.MUHAMMED'İN açıkladığı
ALLAH" ile "İNSAN ve SIRLARI" isimli kitaplarımızda
geniş ve gerçekçi bilgileri bulabilirsiniz... A. HULUSİ
593} Kader asla değişmez !.. Niçin?... Araştırdınız
mı?...
* * *
594} Hoşgörü ve olgunluk ayrılmaz ikilidir!.. Birinin
olmadığı yerde, diğeri de yoktur!..
* * *
595} Sevdiğin için başına gelen çileye
katlanamıyorsan, bil ki kendini aldatmadasın...
Sevmiyor, sadece beğeniyorsun!..
* * *
596} Geldiğin yere, sahip olduğun ilme, kiminle
eriştiğini idrâk edemiyorsan, adın nankörlerle
beraber anılacaktır..
* * *
597} "İnsanlara şükretmiyen Hakka şükretmiş
olmaz" demiş sonsuzluk önderi... Şükredilmesi
önerilenin kim olduğunu idrâk edebiliyor musun?..
* * *
598} Hayâlindekini bırak, karşındakini değerlendir!..
* * *
599} Tüm evren bir hayâl; sen ise gerçek, öyle mi?..
* * *
600} Muhakemesi olmayanın pişmanlığı da olmaz!..
* * *
601} Dostunun haliyle halleneceğine göre, bâri
dostun akıllı biri olsun.
* * *
602} Buz makinesi altın üretmez!..
* * *
603} Ver, fakat neticesini bekleme... Zirâ, neticesi
verilene aittir!.
* * *
604} "Ölüm, uykunun kardeşidir" deniyor...
Uykudayken, kiminle yaşıyorsun?..
* * *
605} İmtihan salonuna, çevrendekilerle oyalanmak
için girmedin!..
* * *
606} Dünyada zevk ve keder, geceyle gündüz
gibidir!... Hiçbiri sürekli değildir.
* * *
607} Bugüne kadar tanıdıklarının, kaçı bugün
yanında?.. Yarın, bugünkülerin kaçı yanında olacak?..
* * *
608} Geçmiş, nasıl bugün hayâl ise; bugün de, yarın
öylece hayâl olacak. Öyle ise hayâl uğruna sonsuz
mutluluğu fedâ etme!..
* * *
609} Neticesiyle karşılaşacağına kesin inan, ve
dilediğini yap!..
* * *
610} Kadrini bilirsen şükretmiş; değerini inkâr
edersen, küfretmiş olursun!..
* * *
611} Senin için gelenin işareti, senin her halinden
razı olmasıdır..
* * *
612} Ya, sana gelirler; ya da, sendekine!.. Dostun,
seni dileyendir!
* * *
613} Anlık olaylara bakıp da asla hüküm vermeyiniz.
* * *
614} Güçlü kişi, inandığı yolda, etrafa rağmen,
yürüyebilendir!.
* * *
615} Çok kişiyi, sevmeye çalışmak muhaldir; çok
suretli "TEK"i sevmek ise en büyük zevk!
* * *
616} Ey ismi "AŞK" olan, seni sevmemek, ancak,
senin hükmünle mümkün olabilir...
* * *
617} Şerri en az olan duygu, sevgidir!..
* * *
618} Aşk, ancak, kendisine seçtiği kuluna olan
hibesidir..
* * *
619} Aşkın mecâzı, kişiyi sahip olduğu her şeyden
kopartırsa.... Ya hakîkisi?
* * *
620} Samimiyet, edep sınırlarını aştığında, lâubalilik
olur.
* * *
621} Düşündüğünün ve hissettiğinin zıddı
davranışların, riyâkârlık adını alır.
* * *
622} İnsanlar, menfaati için yaşar.. Menfaat
duygularını aşanlar, melekiyetle vasıflanır!..
* * *
623} Çevrendekilerin içyüzünü sana gösteren,
dostluktan başka birşey göstermemiştir.
* * *
624} İlimle büyüyebilirsin, marifete erebilirsin;
ancak, varlıkların hakkını veremiyorsan, kemâlattan
çok uzaksın!..
* * *
625} Paşa olmuş ve babasını ayağına çağırıp, "bak
adam oldum işte", demiş... Olmuş mu...?
* * *
626} Hayâl edersin, ümitlenirsin; sükûtu hayâle de
hazır mısın?..
* * *
627} Yüzüne dedikleri değil, ardından konuştukları
önemlidir.
* * *
628} Seni sevdiklerini söyliyenler, yolunda mı
yürüyorlar, yollarında mı?
* * *
629} Her şeyi gör, duy, bil; ancak, hepsini, olduğu
gibi kabul etmesini de öğren!..
* * *
630} Kimseden, varoluş gayesinin ötesini bekleme!..
Aksi takdirde çok üzülürsün!..
* * *
631} İsâ, kendini satacak olanı, son lokmaya kadar
yanından uzaklaştırmadı... Niye?... Senaryoyu
"OKU"muştu da!..
* * *
632} Teslimiyet havasın; benliğini "Ben"likte yok
etmek ise haslar hasının amelidir..
* * *
633} Neticeyi merak etme, ameline bak!.. Herkes,
ettiğini buldu!..
* * *
634} Yaşamının başında değil, sonunda kimlerle
berabersin?
* * *
635} O hıza eriş ki, yaşam enstantanelerden ibaret
olsun!.. Nerede bir önceki kare ve içindekiler?..
* * *
636} Bilincin hızını duydun mu hiç...?
* * *
637} Bilincin boyutlarında sıçramalar yapamıyorsan,
safralarını at!..
* * *
638} Dün var olan, bugün yok!.. Bugünkü de belki
yarın olmayacak!.. Daha ne kadar, yarın seninle
olmayacak şeyler peşinde koşarak ömrünü
harcayacaksın?..
* * *
639} O şeyi elde et ki, ebeden seninle olsun!..
* * *
640} Bilincin aynası ne?.. Ölçüsü ne?.. Hâldaşı
kim?..
* * *
641} Aşk, bir ateş-i sûzandır ki, sonu hiçliktir.
* * *
642} Bilmek, asla arınmak için yeterli değildir..
* * *
643} Senin, Allah'ı anman, ibâdetindir... Zatiyyûnun
ise unutmuşluğu, ibâdetidir!?...
* * *
644} Hitabı, kalemden değil, sahibinden almaya
çalış! .
* * *
645} Azabdan kurtulup, ebedi saâdete ermek
istiyorsan, verilenleri değerlendir..
* * *
646} Seni, "BEN"i bilmez, seni!..
* * *
647} Yaşam, üzülerek israf edilmiyecek kadar
değerli sermayedir.
* * *
648} Sonsuz geleceğin hayâlleri içinde anını
değerlendirmeyi terkedenler, pahasını geleceği
yitirmekle öderler.
* * *
649} Unutma ki, gelecek, şu anda bastığın
basamaklarla ulaşacağın yerdir.
* * *
650} Yaşam, ders almak içindir; üzülmek için değil.
* * *
651} Yaşam üzülmek suretiyle israf edilmemesi
gereken, son derece değerli ve değerlendirilmesi
zorunlu bir şeydir.
* * *
652} Hiçlik denizinden gelen ilim dalgaları, her an
"Hiç"e dönerken, dalgaların "vücudundan" nasıl
sözedebilir?
* * *
653} Önceki an, bu anda yok ise, bu an da
sonrakinde olamayacaktır!.. Değer mi "yok"a üzülüp,
anını yitirmeye.?
* * *
654} "Gayr"ın varlığını, "var" sandıran; sana, "beni"
ben gösteren; istemiş ki böyle sürsün bu düzen!..
* * *
655} Şuûrunu arındır, algılamayı bırak; bak bakalım,
kim kalacak?..
* * *
656} "OKU"masını bilmiyorsan, bileni ara!.. Ümmî,
"OKU"yamıyandır!..
* * *
657} İlmi değerlendiremiyen, yer, içer, geçer -
gider!..
* * *
658} Resûl, önce "allah"ı tanıdı; sonra, tanıttı!...
* * *
659} "Allah"ı tanımayanın ilmi, dedikodudur! .
* * *
660} "...miş, ...mış", masaldır!.. Şehâdetin kadar
konuş!..
* * *
661} Zât, esmâsıyla tanınır! Allah ehlini
tanıyamıyorsan, Allah'ı nasıl tanıyabilirsin?
* * *
662} Köre, pınarın yolu sorulmaz!.. Soranın yolu
çöle varır, çölde dolaşır!..
* * *
663} Zâhir ve Bâtın aynı "TEK"tir!.. Bâtını bilmeyen,
zâhirin de câhilidir!..
* * *
664} Yetiştiricinin irfanını anlamak istiyorsan, seni
neye yönlendirdiğine bak... Her şeyin rücû edeceği
"TEK"e mi; fiiller fâsit dairesine mi?
* * *
665} Allah Resûlü iken, kimsenin arkasından
konuşmamış ve hor hakîr görmemiş ise; sen, nasıl
olur da başkalarını suçlar, arkalarından gıybet
edersin?..
* * *
666} "elif"i bilmeyen; "nokta"dan ne anlar?..
* * *
667} Örtü, perde, şuûrundadır!.. Dışında var
sandığın, perdeleri kaldırma çabasıyla ömrünü boşa
geçirme!..
* * *
668} Mum çevresini aydınlatır, ama kendisini
tüketir!..
* * *
669} Alim, güneş de olsa tükenmeye mahkûmdur...
Arifi Billah ol "NUR"dur ki, ismi var dır, tükenecek
varlığı ise "yok"!..
* * *
670} Ne zamana dek taklit ve nakille devam
edeceksin?... Ne zaman özünden kaynayan pınarı
akıtacaksın?.
* * *
671} Gazalî'nin de çevresinde onbinler vardı; ama,
"rızasından" kurtulup, "zâtI" talebedebildi... Mevlâna
Celâleddin, altmışikisinde Şems'i buldu da "Allah"a
erdi!. Hâlâ mı...?
* * *
672} Ameli, rızayı geç de, "zâtI" tanı!..
* * *
673} Kendine seçtiklerinden misin; hizmetiyle
şereflendirdiklerinden misin ?..
* * *
674} Hitabın geldiği yeri göremiyorsan, kulluğun
mübarek olsun!..
* * *
675} "Gayrı"nın yokluğundan sözetmeyi bırak da;
"gayrı" kavramından geç!
* * *
676} Şirk, şirki görmededir!..
* * *
677} "Benlik", "ben"ini, var sanmaktadır!..
* * *
678} "Benliğine" yakışan Kibriyâdır!.. "Ben"in ise
kibrin!..
* * *
679} Nefsine bağladığı fiillerin, özünde kulluktur;
hükümde, şirk!.. "NEFS"e bağladığın fiiller, özünde
kulluktur; hükümde, hikmet !..
* * *
680} Hâlâ gördüğünü tanıyamıyorsan... Ya kime
ibâdet ediyorsun?..
* * *
681} "Her şey olup bitmiş; mürekkeb kurumuş,
kalem kırılmış" dediği hâlde; neyin değişeceğini
sanıyorsun?..
* * *
682} Kimi kavga etmede, kimi seyir!.
* * *
683} "Sınırsız" kavramını idrâk edende, "kişilik"
kavramı kalmaz!..
* * *
684} Sınırsızlık tüm boyuttadır... Beden, ruh,
bilinç!..
* * *
685} Sınırsızlık, bilincinde, varsandığın "ben"liğinle
sınırlanmaktadır!
* * *
686} Sınırsızlığınla yaşamak, "hiç" olmakla
mümkündür!..
* * *
687} Sınırsızlığı kavrayamadıysan, "İlâh"ından
kurtulup, "Allah"a imân etmiş olamazsın.
* * *
688} Göresel olan, gerçek değildir... Gerçek,
göresellik kabûl etmez..
* * *
689} Gözden öze değil; Özden göze bakmak, gerek!..
* * *
690} "ÖZ"de mi "BİR"iz; "göz"de mi "BİR"iz..?
* * *
691} Sükûn ve ebedî huzur, "ÖZ"ün Gözün
olduğunda başlar!..
* * *
692} Özünü bilmeyen, gözünün gam ve kasâvetini
yaşar.
* * *
693} Gördüğünü tanıyamıyan, gözüyle yaşayandır!..
* * *
694} Beni tanımak istiyorsan, Özüne sor; bildim,
bensin sen, diyecektir!.
* * *
695} "Sen"im ben!... Sen, diye bakma bana.
* * *
696} Resim, isimde gezdirir!.. ilim, Özünde
buldurur!..
* * *
697} İlmin başı "Allah" bilmektir; sonu "Allah"
demektir, ki diyen kendi olur!.
* * *
698} Özde biriz!..
* * *
699} Özden mi Dost, gözden mi dost?.
* * *
700} Özden Dost, özünü bildiren, bulduran,
yaşatandır!..
* * *
701} Özüm özündür, anlıyabildin mi?.. Anlıyabildin
ise, kem gözle bakmak niye?.
* * *
702} Özüne ayna olan, Dosttur!..
* * *
703} Rüyâdan uyanır gibi dünyadan uyandığında
karşılaşacaklarına hazır mısın?..
* * *
704} Kendi özünü bilmez insanlar,
çevrelerindekilerin yansıtıcılarıdır.
* * *
705} Çevrene bak, hâlini anla!..
* * *
706} Neyin peşindesin?.. Bir an dur da, düşün!..
* * *
707} Anlayışlı ol da ibret al; ki gülmesinler, ya da
acımasınlar yarın sana!
* * *
708} Bir anlık duygu taşması, yıllarca sürecek
pişmanlığı getirir.
* * *
709} Akıllı isen, yarınlarda değer vermeyeceğin
şeyin peşinde koşarak tükenme!..
* * *
710} Beni, bensiz bil; sen, sensiz gel; seyranımız
"DOST" olsun!..
* * *
711} "DOST"u bulanın, "ben"i olmaz!..
* * *
712} Kendine seçtiklerinden misin, dünyasını
yaşayanlardan mısın?..
* * *
713} Kendini nelerle sınırladığının, prangaları kendi
ellerinle ayaklarına taktığının bilincinde misin?..
* * *
714} Cehennemini, şartlanmalarınla, duygularınla ve
ellerinle tutuşturmakta olduğunun farkında mısın?..
* * *
715} İki kere ikinin, beş mi-yedi mi ettiğini
tartışanlarla vaktini harcama!
* * *
716} Her hayvan, sürüsüyle yer, içer, dolaşır...insan
ise, aklıyla ilim doğrultusunda yürür!..
* * *
717} Ötede mi, "ötende" mi; özünde mi?..
* * *
718} Neye göre yaşıyorsun, neye kavuşmayı
umuyorsun?..
* * *
719} Özün, sözün "BİR" mi; yoksa, öylesine mi
yaşıyorsun?..
* * *
720} Yakınında mısın, yanında mı?..
* * *
721} Az, ya da çok, mesafeli misin, mesafesiz mi?.
* * *
722} Özünde bulamadığını dışarıda bulamazsın!..
* * *
723} Dışarıda arayıp bulduğun her şey, bil ki
"özünde" mevcuttur.
* * *
724} Kaybetmeyi öğrenmeden ve hazmetmeden,
kazanmanın değerini bilemezsin!..
* * *
725} Yaşanmışı yaşıyorsan; yaşamadığın, neyi
yaşıyacağını umuyorsun?
* * *
726} Akıllı olmuş-bitmişe razı olur; ahmak, balığı
kavakta yaşatma mücadelesi verir; başaramadıkça da,
kendine kahreder!..
* * *
727} Tasavvufa girebilirsiniz... Ama, "vuf"a
eremezsiniz, "tasa"sında kalırsınız!..
* * *
728} Sonsuza dek var olacak âlemler, Zât-ı Baht'ta
bir "hiç"tir!..
* * *
729} İnsan ömrü, "Allahu Ekber" demeye yetmez!..
* * *
730} Çok sevmek, çok çok zordur!.. Katlanabilir
misin?.. Nereye kadar?
* * *
731} Aşkın pahası " yok" olmaktır!..
* * *
732} Evrende geçerli olan, sistematik düzendir; ki
onda duygulsallığa yer yoktur... O düzen, kendi
kanunlarına göre sürer ve yaşanır!..
* * *
733} Varlığındaki duygular, biokimyanın
programlanmış halidir!..
* * *
734} Kozmik ışınların, genetiğin ve biokimyanın
tahakkümündeyken, hangi özgür iradeden
sözedebiliyorsun?..
* * *
735} Toplumun güttüğü müsün; topluma yön veren
mi?..
* * *
736} Ârifin bedenine hükmedebilirsin; ama,
bilincine asla!..
* * *
737} Soru sormanın edebi, soruda objektif
olmandır!..
* * *
738} Objektif bakmadıkça, gerçeği göremezsin;
şartlanmalarından arınmadıkça objektif bakamazsın!..
* * *
739} Dışarıda, kaldırabileceğin bir perde mevcut
değildir!.. Basîretini körleştiren, değer yargılarını
terket, ilimle bak!.
* * *
740} Perde, "varsandığın", benliğindir!..
* * *
741} Teslimsin; bilincinde değilsin!..
* * *
742} Her an yenilenmenin, farkında olmayışının
sebebi, senin de yenilenmede oluşundur.
* * *
743} Özenmeden önce, o şeyin yapına uygunluğunu
araştır. Görünüşüne aldanma!
* * *
744} Ârifler arasında yer almak istiyorsan,
gördüğüne ve duyduğuna göre hüküm vermekten
kaçın.
* * *
745} Dün, çalışmasını yapmadığın şey için; yarın
umutlanma!..
* * *
746} Sisteme karşı çıkan, pahasını sonsuz
pişmanlıkla öder!..
* * *
747} Sistem, Evrensel Sırları ihtiva eden sonsuz
düzendir... Tüm bildiğin ve bilemediğin yasalar ise,
sonsuzun ne kadarı?..
* * *
748} Sonsuz ve sınırsızın zaman birimidir "an"!..
* * *
749} Tüm acı ve ızdırapların gerçek sebebi,
"sınırsız"ın kavranamayışıdır!.
* * *
750} "Allah"ın kudretini bilmeyen, beşerin
iradesinden sözeder.
* * *
751} "Allah"ın irade ve kudretinin bittiği yer
neresidir; ki, orada beşerin irade ve kudreti
başlasın?.
* * *
752} Sana azab veren şeylere karşı savunma
mekanizman, ya idrakındır, ya da alışkanlıktan doğan
bağışıklık kazanmandır!..
* * *
753} Dünya yaşamında üç-beş, ya da on-onbeş
defada kazanacağın bağışıklığı, cehennem ortamında
belki de milyonlarca defada elde ederek, o azabtan
kurtulabileceksin... Değer mi?..
* * *
754} Bedenini, ya da menfaatlerini yitirmekten
değil, bilinç boyutunda kendini tanıyamamaktan
KORK!..
* * *
755} Evrenin aslı ve tamamı, gerçekte, tümüyle tek
bir bilinçten başka bir şey değildir. Ve senin de, o
bilincin dışında asla bir varlığın mevcut değildir!..
Öyle ise bu boyutta kendini tanımaya çalış!..
* * *
756} Ne ki sana kendini bir "madde", veya bir "ruh"
birim sandırır, o senin için bir fitnedir!..
* * *
757} Seni gerçekten saptıran şey, senin dışında
değil, düşüncendedir.
* * *
758} Birimselliğin kaderi ve sonu ancak, pişmanlık
ve gaflettir!.
* * *
759} Gafletten kurtuluş, ancak birimsellik
bilincinden arınış ile mümkündür..
* * *
760} Korku benlikten doğar... Şirkin cezasıdır!.
* * *
761} Gaflet, birimin bilincinden söz etmekle başlar.
* * *
762} Birimin bilinci değil; bilincin, manalarını
seyretmesi söz konusudur.
* * *
763} Bilinç, var sayan; birim, var sanandır!
* * *
764} İnsanın kemâli, benliklerin, var olmadığını
hissetmekle başlar.
* * *
765} "İnşaallah" deme, "Bismillah" de!.. Yarına
bırakma, hemen başla!
* * *
766} Astrolojiye inanmayan Astronom, beyni bilip
de, onun dalga üretiminden haberi olmayan kasap
gibidir!...
* * *
767} Kendinden, vehminden kurtulmak istiyorsan
"B"nin sırrını öğren...
* * *
768} Nokta uzadı, "Elif" oldu; büründü, "B"
denildi!..
* * *
769} Bismillah da, "B" ile başlar, "Ben" de!..
* * *
770} "Ene" de Elif'le başlar.
* * *
771} "Gayrı"ndan tenzih ederek, "şirki" meydana
getirme!..
* * *
772} Sonsuz sınırsız, niceliksiz ve niteliksiz,
kayıtlardan beri, "ALLÂH" adıyla bilinenin ahlâkıyla
nasıl ahlâklanılır?
* * *
773} Olmayanı terke uğraşma; olanı idrak et ve
hazmet!..
* * *
774} İnsanın, kurtuluşu ilimde, helâkı
duygusallıktadır!....
* * *
775} Hakkın hakkını, büründüğü surete göre,
vermelisin.
* * *
776} Bütün ızdırapların kökünde, duygusallıktan
doğan davranışlar mevcuttur!..
* * *
777} Hüküm yerine gelmiştir!.. "...cek", "...cak"
sana göredir!.
* * *
778- Kalbi, Allah'a dönük olmayanın, kıblesi "kabe"
değildir!.
* * *
779- Cehennemin manevi ateşi, şuurundaki sahiplik
düşüncesidir!. Ki yakışı dünyada başlar...
* * *
780-insan için en büyük fitne, birşeylere sahip
olduğu zannıdır!. Yarın terkedeceğin şeylerin nasıl
sahibi olduğunu sanırsın ki?..
* * *
781- Cahil, suçlar!... Arif, hikmetini idrak etmeye
çalışır!..
* * *
782- bütün sıkıntı, stres ve azapların kökünde,
arzuların tatmin olmayışı vardır..
* * *
783- Dün, dünde kaldıysa; bugün de dünde kalacak;
yarın da!. Anlıyabiliyor musun?..
* * *
784- Suçlama !... Kendinde ara!.. Müsbeti de,
menfiyi de davet eden sensin!.
* * *
785- Ya ilmini bil!. Ya da haddini!..
* * *
786- Taklit, insanlık bilincinin "aids"idir!..
* * *
787- Özü tanımayan, organlarına tabi olarak hüküm
verir!..
* * *
788- Evrensel sistem ve düzen içinde her şey bir
sıralamaya ve dolayısıyla zamana bağlıdır... Acele,
asla sistemi değiştirmez!. Ya bekler, nasibinizdekine
erişirsiniz; ya da acele eder, kopartırsınız!.
* * *
789- Şartlanmaları veya duygularıyla seni
değerlendirip yanında olanlar, bil ki, ilmin yolunda
yürüdüğün takdirde, yarın senin yanında
olmayacaklar!.
* * *
790- Güvenilirliğini yitirmemeye bak!.. Zira, bir daha
asla ele geçiremezsin..
* * *
791- Seni bir kere kandıranın, bir daha
kandırmayacağını sanıyorsan, bil ki yanıldın!.
* * *
792- Hiç bir dönen, kalktığı koltuğa oturamaz !..
* * *
793- Umduğuna ermek istiyorsan... Ümitte sâbit ol
!..
* * *
794- Pişmanlık, yitirdiklerini geri getirmiyecektir!..
* * *
795- Allah güzeli sever; sen de seversen, pahasını
ödemeye hazırlan!.
* * *
796- Ya heptir, ya da hiç!.. Arasının olmadığının
farkında mısın?..
* * *
797- İntihar, beden yaşamının son bulması değil;
basîretin kör edilişidir!..
* * *
798- İsa, körü görür ederdi... Hâlâ göremiyorsan,
İsa'nı bulmak için ne bekliyorsun?..
* * *
799- Devası olmayan tek dert, ahmaklıktır, demiş...
Değilsen, perdeni kaldırmak için niye oyalanıyorsun...
* * *
800- Câhilin efendisi olacağına, arifin kölesi ol!..
daha iyi...
* * *
801- İlim ve irfânın yolu, red ve inkârı kaldırmaktan
geçer..
* * *
802- Sevdiğinin kim olduğunu bilebildiysen, yok
olasıya sev !.
* * *
803- Neyi seversen sev, gerçekte sevdiğin TEK'tir !.
* * *
804- Hakikat, "ÖZDE BİR" olmak; marifet, "GÖZDE
BİR" olmaktır!..
* * *
805- Aşk öyle bir ateştir ki, son yaktığı kendisi
olur!.. Onun için aşıklar, tükenene kadar yanarlar!.
* * *
806- Benlik, yana yana tükenince "hiç" kalır!...
"Hiç" olunca da "hep"e dönüşür!.
* * *
807- Fâni, fenâ buldumu, Bâkî kalır...
* * *
808- Sen yok olduğunu farkettiğinde geride kalan
Bâkî'dir!..
* * *
809- Fâni yok olduktan sonra Bâkî kalmaz; çünkü
fâni, fânidir!.. Bâkî, ise Bâkî!.
* * *
810- "Fâni", "yok olacak" değildir; çünkü zaten
"yok"tur!... "Fâni"nin herhangi bir zamanda yok
olduktan sonra, Bâkî'nin Bâkî olacağını sanmak,
Hakikattan gâfletin âlâmetidir!..
* * *
811- Aşk, gücünü vehimden alır!.. Vehimle
hayatiyetini devam ettirir!.
* * *
812- Sevdiğinde, gerçekte sevdiğinin kim olduğunu
biliyor musun?
* * *
813- Bir zamanlar sanırdım ki, karşımdaki bazıları
beni sever... Farkettirdi ki, sevilen kendisiymiş!.
* * *
814- Ne kadar "O"nu sevdiğini iddia edersen et;
sevmediklerinle hep sevdiğinden yüz çevirmedesin!
* * *
815- Bilinçsizsen, sevdiğine bir isim takar; sonra da
o isim sanırsın!..
* * *
816- Kendini izhar ettiğinde, o mahalde; "Vech"ini
gösterdiğinde her yerde ve şeyde "O"nu sevmemek
asla mümkün değildir!.. Kör değilsen..?
* * *
817- Bilirsen kim olduğunu, doyasıya, ölesiye,
yokolasıya sev!.. Yok oldun mu, ZATen bitti!.
* * *
818- ZAT'ta esmanın sözü geçmez!..
* * *
819- Edep, haddini bilmektir!...
* * *
820- Edep, hakkını vermektir!..
* * *
821- Kendinden gayrı olmayan TEK'in takdiridir
kader..
* * *
822- Allah'a imân, ancak mutlak kadere imân ile
mümkündür!.
* * *
823- Mutlak kadere imânla Allah'a imân
gerçekleşir... Aksi halde tanrına tapınıyorsundur!..
* * *
824- A'mâ, takdiri görmeyendir!..
* * *
825- Sırsız cam şeffaftır; "sır" tutmaz!..
* * *
826- SIR TUTAMAYANA SIR VERİLMEZ !.
* * *
827- Sırlan ki, "sır" tutasın!..
* * *
828- Nur camdan geçer gider; aynadan akseder!.
* * *
829- "SIR"lanırsan, ayna olur hakikat güneşini
aksettirirsin!..
* * *
830- İmtihan, sana değil; sendendir!..
* * *
831- İmtihanla kendi potansiyelini görür ve
sonuçlarını yaşarsın!..
* * *
832- Fitne yani imtihan, senin, ilminle ne derece
yaşabildiğini farkatmen içindir!.. Sanma ki imtihan,
başkalarının seni mükafatlandırması ya da
cezalandırmasıdır!..
* * *
833- Kör değilsen anla ki; sen kendi kaderini
yaşamak üzere bu fıtratla FÂTIR tarafından
yaratılmışsın!..
Kesinlikle bil ki, herkes özünden gelen bir biçimde
kendi kaderini yaşar!.. Kimse kimseye bir zarar
veremez!.
* * *
834- "Çok"tan "TEK"e bakanlar, asla gerçeği
farkedemiyecekler!.. Körlüğün sebebi de bu bakıştır!.
* * *
835-Yaratılış sırrına ermek istiyorsan "TEK"ten
"çok"u seyrettirecek olanı bul; ki gözün açılsın!..
* * *
836-insanlığın yolu gerçekleri görebilmek,
kabullenebilmek ve hazmedebilmekten geçer!.
* * *
837- Kendini aldatmak mı, gerçeği yaşamak mı daha
iyidir sence?
* * *
838- Soru sormak düşünce ve muhakemenin
sonucudur.. Soru soran toplum insanca yaşamaya
başlar!.
* * *
839-insanın şerefi ilmi kadardır!.
* * *
840- Toplum, huzur ve saâdeti, düşünmek ve soru
sormakla elde eder!.
* * *
841- İnsan paylaşır; hayvan benim olsun, der!.
Yaşam insan ile insansıların mücadelesidir..
* * *
842- Hayvan "daha çoğa sahip olmak"tan; insan ise
daha çok "paylaşmak"tan zevk alır!.
* * *
843- Varlığın TEK'liğini kavramaktan çok daha zor
olanı, sistemi müşahede etmek ve gereğini hakkıyla
yerine getirmektir.
* * *
844- Hakikat mecâzdır; mecâz ise hayâl!.. Gerçeği
ise "Ma'rifetullah"tır..
* * *
845- Gaybı Mutlaka ait olan ilim sıfatı, âşikar
olduğunda "ma'rifetullah" adını alır..
* * *
846- Hakikat, kula GÖRE`dir!.
* * *
847- GÖRE olan her şey ise mecâzdır ve hayâldir!.
* * *
848- "Marifetullah", Bâki'nin ilminin bilfiil
oluşudur!..
* * *
849- Bâkî, asıl ve orijindir.. Fâni ise, göre ve
varsayımdır!.
* * *
850- Göreden, ancak göre doğar..
* * *
851- İlme hürmet etmeyen, pahasını ilimden mahrum
kalmakla öder..
* * *
852- Allah Bâki, ise fâni nerede?.
* * *
853- Lâiklik, İslâm Okyanusu yanında bir su
birikintisidir.
* * *
854- "Göre"si olanın "Hakikat"ı olmaz!.
* * *
855- Kadının hakkını ver, kulu olma!.
* * *
856- Şükür, nimetin Hakka aidiyetinin dile
getirilişidir.
* * *
857- Cennette şefaat yoktur!.
* * *
858- Aşk, mi`râctır!.
* * *
859- İkinin Tekliğe yönelişinin adıdır aşk!.
* * *
860- Din devleti değil, dindarların devleti!.
* * *
861- "Daha..."sı olanın özgürlüğü olmaz!.
* * *
862- Hırs, şeytanın elindeki kementtir!.
* * *
863- Sessizliğin gücünün farkında mısınız?..
* * *
864- Düşüncelerinizi dilinizle değil, beyninizle
ulaştırmağa çalışın!.
* * *
865- Ses yükseldikçe manânın gücü düşer!.
* * *
866- Gıybet ve dedikodu eden o sırada şeytana
secde etmededir!.
* * *
867- Sana mı geliyorlar; sendekine mi; yanındakine
mi?..
* * *
868- Duvarlar, şartlanmalardır!.
* * *
869- Allah fiili mutlak mükemmeldir!. Gayrının ki...?
* * *
870- Rasûlünü tanıyamadıysan, Kendisini nasıl
tanıyabilirsin ki?
* * *
871- Sevgi, senden birşeyler götürür; beğeni,
sahiplik duygusu getirir.
* * *
872- Ya, "Allah"ı kesrette gör; ya da "Allah" de,
kesreti görme!.
* * *
873- Mahlûkat çiftleşir, insanlar "bir"leşir!..
* * *
874- Acziyeti hissetmenin sonu "fakr", onun da
sonu "hiç"liktir!. Sonrasında dilde terennüm eden
kendisidir!.
* * *
875- Cehennemde yanmanın kökeni "benlik kavramı
ve ona dayalı duygular ve kabullerdir!
* * *
876- Kusur gören, Allah`ın "Hakiym" ismini inkâr
etmededir!.
* * *
877- Zıddı olan her bir kavram kula, gayrılık
anlayışıyla yaşayana GÖRE`dir.. Allah indinde "zıd"
kavramı geçersizdir..
* * *
878- Evrenselliğe açılmanın yolu, kozadan
çıkmaktan geçer!.
* * *
879- Yerel değer yargılarından arınmamış kişi
"aydınsı"dır!.
* * *
880- "Allahuekber"i hakkıyla söylediğinde, indine
Allah`tan gayrısı kalmaz!.
* * *
881- Namaz, bilincini sonsuzluğa taşıyan
cankurtaran simididir..
* * *
882- Cam, herkesin; pırlanta "er" kesin elinde...
* * *
883- Hoşgörüsü olmayanın hoşgörüden sözetmeye
hakkı yoktur!. Ederse, riyâ yapmış olur!.
* * *
884- Her an huzurda olduğunun farkında huzurunda
mısın?
* * *
885- insan, hayâlleriyle kozasını örer; sükûtu hayâl
ile gerçeği görme şansını elde eder; bunu
değerlendirirse de kozası biraz daha delinmiş olur!
* * *
886- insan hayâl ettiği sürece yaşarmış.. Niceleri
vardır ki, yaşar görünür, ölülerdir; ve niceleri vardır
ki, asırlardır diridir!.
* * *
887- Her birimiz, birbirimizle de O`nun
huzurundayız!. Farkında mıyız?.
* * *
888- Geri adım atmasını bilmeyenler,
ilerleyemezler!.
* * *
889- Şirk kalktı mı AŞK kalmaz!.
* * *
890- Aşk, yolcunun en güzel barınağıdır.
* * *
891- Sabır, sevmediğine katlanmaktır!. Sevdiğine
katlanmaz, razı olursun!.
* * *
892- Külli irade yokmuş gibi yaşa; iradei cüzün
yokmuş gibi düşün!.
* * *
893- Yanmanın sebebi, takdir edeni görmemektir!.
* * *
894- Neyinle farklısın ki, seçilesin!.
* * *
895- Nankörlük, insansıların en belirgin özelliğidir!.
* * *
896- Nefsini gören Allah`tan perdelenir!.
* * *
897- Rastgele söylenen her söz, bilinçli yaşam
düzeyinden içgüdüsel yaşama kayışın ifadesidir..
* * *
898- Hoşgörüsü olmayan tanrısına tapınmadadır!.
* * *
899- "Haliym" isminden mahrum olduğun sürece
tahkik ehli olmaz; taklitle yaşarsın!.
* * *
900- Edep, esmânın hakkını vermektir!.
* * *
901- Kaybeden aldatandır; aldatılan değil!.
* * *
902- Yayın hidayeti (doğruluğu) eğriliğindedir!.
* * *
903- Huşû, namazın secdesidir!.
* * *
904- Hilm, yaratanı gördüğü için yaratılmışı
hoşgörmektir!.
* * *
905- Zeki insan, ateist olur; akıllı insan, "Allah"a
imân eder!. "Bühl" ise tanrısıyladır!.
* * *
906- Sırrını söyleme dostuna, söyler dostuna;
dostunun dostu vardır, o da söyler dostuna..
* * *
907- Soru sormayan beyin için, "Allah"a giden yol
kapalıdır!
* * *
908- Sorgulamayan beynin mekânı ağıldır.
* * *
909- Gerçek Huviyetini bilirseniz kesinlikle kimseyi
suçlayamazsınız!.
* * *
910- Çözemediğin düşünsel sorununun yanında
mutlaka “GÖRE” vardır!.
* * *
911- “GÖRE”n varsa, “tâhir” olamazsın!.
* * *
912- Şirk, “göre” kalktığında biter; “hiçlik” başlar!.
* * *
913- Uyanan insanın “namaz” hâlinin adıdır
“teheccüd”!.
* * *
914- Tasavvuf temeli olmayan Kur ’ân tefsiri, ruhsuz
cesed gibidir!.
* * *
915- “Abdest” şirk oluşturan düşüncelerden
arınmaktır!.
* * *
916- Allah’ın sistemi gereği, dün bugünde
varolduğu gibi, yarın da bugünde gizlidir!.
* * *
917- Karşındaki insanı dünü ile değil; o anki hâli ile
görüp sevebilmektir marifet!.
* * *
918- İsim, müsemma değildir; isim ile içeriğin
birbirinden apayrı şeyler olduğunu farket!.
* * *
919- Tasavvuf, Kur ’ânı anlama ilmidir!
* * *
920- Avâm, sûrete ve olayların o andaki görünüşüne
göre hüküm verendir!.
* * *
921- Baktığın kişinin sîretini görüyorsan havassın..
* * *
922- Verilmiş nimeti değerlendirmek, fazlasını
getirir!
* * *
923- Erkek hikmetle, kadın kudretle yaratılmıştır!.
* * *
924- Kişiyi konuşturan karşısındakinin kemâlidir..
* * *
925- Bir başkasına kızan, gerçekte kendi
basîretsizliğine kızmaktadır!.
* * *
926- Hayatın, hayâl desteği; sükûtu hayâl ise
gerçeğidir!.
* * *
927- Karşılaştığın sükûtu hayâller, Allah sistem ve
düzeninin gerçekleridir!... Sistemi öğrenmeyişinin
faturasıdır!.
* * *
928- Hayâllerle ördüğün kozanın dışındaki
gerçekleri araştırmazsan, bil ki yarın seni pek çok
sükûtu hayâl beklemekte!..
* * *
929- Nankörlüğü kime yaptığının idrâkında
olmayanlar bir gün bunu pek acı bir şekilde
öğreneceklerdir; ki artık telâfisi de mümkün
olmayacaktır!.
* * *
930- Tüm cehenneminin ateşini söndürecek olan tek
şey takdire rızadır!.
* * *
931- İsyan etme; hikmetini görmeyi bekle!.
* * *
932- Aptallar arasında en az aptal olan, akıllı demek
değildir!.... Aptallar arasında en az aptal olan, akıllı
kabul edilse bile!.
* * *
933- Cahiller arasında cehaleti en az olan; âlim
kabul edilse bile!... Ârif değildir bana göre.
* * *
934- Taklitçiler arasında taklidi enaz olan, hakikati
biliyor sanılsa da muhakkik değildir!.
* * *
935- Tahkiki imânı olmayan müslüman; erkek
elbisesi giymiş kadın gibidir.
* * *
936- Liyâkattan, bahseden müşriktir.
* * *
937- Tenzihte haddin aşılması şirk; teşbihte haddin
aşılması KÜFÜRDÜR!.
* * *
938- İnsan düşünce boyutunda yaşayan
varlıktır.Hayvan ise üç boyutlu dünyada yaşıyan
varlıktır.
* * *
939- Tanrı yokmuş gibi düşün, varmış gibi yaşa;
Asla "Allah"tan gafil olma.*
* *
940- Beyin düşünerek öğrenir ruhsa defalarca tatbik
ederek öğrenir!.
* * *
941- Nüzül; Bâtından zâhire çıkıştır... Uruç;
Zâhirden bâtına geçiştir.
* * *
942- Akıl durursa beden hareket eder , zekâ çalışır!.
* * *
943- Akıl derin tefekküre yöneldiğinde, beden
zaruretsiz eylemlerden uzaklaşır.
* * *
944- Göz odur ki, insanı hidâyete erdire!...
* * *
945- İnsanı dalâlete sürükliyen gözün kullanıcısı
İblis'tir!...
* * *
946- Bir insan ihtiyacını karşılayacak çok hayvan
bulabilir; ama bir insanın, düşüncelerini paylaşacağı
bir insana ihtiyacı vardır.
* * *
947- Allahın ahlâkıyla ahlâklanmak fevkalâde
zordur; bundan da daha zor olanı, beşerin arasında
gereklerine uyarak yaşayabilmektir.
* * *
948- Olan şey değil, algıladığın şey önemlidir.
* * *
949- Rızık, senin yaradılış amacına göre, sana
takdir edilenlerdir.
* * *
950- Sana takdir edilen kadarıyla,
değerlendirebilirsin.
* * *
951- Dünyadan ayrıldığın anda yaradılış amacına
ulaşmışsındır.
* * *
952- İslâm dinini anlayıp kabul eden, idrak eden kişi
muhakkiktir. Anlamadan, kabul ettiğini iddia eden ise
mukallit!.
* * *
953- İslâm dini Allahın yaratmış olduğu sistem ve
düzendir.
* * *
954- "Baldaki şifaya inanıyorum demek", balı
yiyorum demek değildir!. Balı yiyen, şifâsına erer...
Ya kavanozu yalayan...?
* * *
955- İmân fiille bütünlenir; fiille bütünleşmemiş
imân, imân değildir, lâftır-lakırTıdır!... Leyleğinki
gibi!..
* * *
956- Ahmağa nasihat gereksizdir!. Anlamadığını
anlıyamıyandan kaç!.
* * *
957- Nasihat akıllı içindir.
* * *
958- İkân, ihlas "OKU"makla başlar.
* * *
959- Zaman kafası çalışana yetmez; Kafası
çalışmayana geçmek bilmez.
* * *
960- Büyük sükûtu hayâller, gerçekçi olmayan
hayâllerle gelir.
* * *
961- İhlâs "OKU"madan, "Allah" adıyla işaret
olunanı bulamazsın!
* * *
962- İhlas ârifibillahın aynasıdır... Ârifibillah orada
hakikatini seyreder.
* * *
963- Aptal insan, değiştiremiyeceği anın sıkıntıları
içinde boğulur; Akıllı adamda, değiştiremiyeceği
sıkıntılı anı keyife dönüştürür.
* * *
964- İkan; gördüğünün gereğini yaşamaktır,
imândan sonra gelir. İman görmediğine inanmaktır.
* * *
965- İnsanlara; hayâllerinde yarattıkları değerlere
tapınmak; "Allah"a kulluk etmek zorunda olduklarını
farketmek ve itiraf etmekten çok çok daha kolay
geliyor.... Sonucu çok acı olsa bile!.
* * *
966- Teslimin yolu Allahı bilmekten geçer.
* * *
967- "Ene", cehennem için yaratılmıştır.
* * *
968- Allaha imân ve teslimiyet dışında hiçbir şey
cehennem ateşini söndüremez.
* * *
969- Cehennem için, insanSI; cennet için de insan
yaratılmıştır!..
* * *
970- Enfüsi cehennemin odunu şartlanmalar ve
tabiatındır..
* * *
971- Yarattığın tanrına tapınmaktan kurtulup Allah'a
imân etmadikçe cehennemin içnden ve dışından, seni
kuşatıp yakmakta devam edecektir.
* * *
972- Cehennemde insan kalmayacaktır!.
* * *
973- Şikayet benliktendir. Gafletin sonucudur.
* * *
974- Dedikodu için yaratıldıysan, meskeninde
cehnnemdir...
* * *
975- Allah ahlâkıyla ahlâklandıysan , kâinatı da
"Allah" gibi değerlendir.
* * *
976- Nankörler yaratılmasaydı şükredenlerin değeri
olmazdı.
* * *
977- "ALLAH" ismiyle işâret edilen...!?
* * *
978- "O" Basarla değil basiyretle görülür; çünki
Basîr odur...
* * *
979- Seyyahatten amaç Allahın ahlakını
öğrenmektir!.
* * *
980- Tefekkürsüz bakan göz insan gözü değildir.
* * *
981- Ardından konuşanı araştır, acaba hangi çıkarı
zedelenmiş?...
* * *
982- Maddî yada manevî çıkarı için yanında olan, o
menfaati kesildiği anda karşında olacak ve seni
arkandan vurmaya çalışacaktır... Buna hazır ol.
* * *
983 Allaha yönelmene sebep olan şeylerin pek çoğu
benliğine şer gibi gelirse de, erersen anlarsınki onlar
hep hayırdır.
* * *
984- Kıyamette ana-baba evlattan, koca karısından
kaçacaksa. Kur'âna göre; cennette herkes aynı yaşta
olacaksa; dünya yaşamı gerçekte yalnızca saniyeyle
tanımlanırsa, bundan ne çıkar?...
* * *
985- Her ne ki üzerinde düşünebiliyorsun, o
yaradılmıştır.
* * *
986- Eski kozalılar, dünya merkezli düşünüyorlardı
evreni; Şimdikiler de insan merkezli düşünüyorlar!.
* * *
987- Müslümanlar, tek tanrıya inanıyorlardı...
Onlara, "ALLAH" adıyla işaret edileni anlatmaya
çalıştım... Anlattıklarımla, "tanrı"larını "update"
ettiler!.
* * *
988- Seyri afâki küfrü kaldırır, seyri enfüsî şirki
kaldırır; bu ikisini tamamlamayan şirkle küfür
arasında bocalar durur.
* * *
989- Bizim nazarımızda, cennetlik olan bühl ehli,
kaybedilmiş cehennem ehli gibidir.
* * *
990- Beşeri zaafların kemalât olduğunu
farkedemiyenin ilimden mahrumiyeti mukadderdir.
* * *
991- Bühl'ün korkusu dünyayı kaçırmak; Ârifin
korkusu irfanını sınırlamaktır.
* * *
992- Bühl kaybettiklerinin farkında olmayandır.
* * *
993- Ârifin irfânı kaybettiklerinide farkettirir, telâfisi
içinde çalışma yaptırır.
* * *
994- "Allah"ın zikriyle bilinc tatmin olur.
* * *
995- Ahmağa zulmetmek istemiyorsan, onlara
irfândan sözetme!.
* * *
996- Zâlim nefsinin hakikatini bilmeyendir.
* * *
997- Zâlime yardımcı olan zulmüne ortak olur.
* * *
998- Zâlime yardımcı olmak ; kişinin "Allah"tan
perdelenmesi için yeterli olan günahtır.
* * *
999- Zikir "Allah"ın kulunu seyri; fikirse kulun
"Allah"a bakışıdır!.
* * *
1000- Taklidin tahkike dönmesi, taklidin
kullanılmasıyla mümkün değildir.
* * *
1001- Eleştirenlerden misin; yoksa üretenlerden mi?
* * *
1002- Afâki seyr, enfüsî seyre basamak olsun
içindir!...
* * *
1003- Özünde bulamadıkça, gâfilsin!..
* * *
1004- Yaratılmışları, yaratan gibi
değerlendiremiyorsan; henüz kendini tanımadığına
hüküm verebilirsin!
* * *
1005- "Allah", insanın nimetlerinden mahrum
kalmasını dilemişse, onun üzerine gurur elbisesini
giydirir!.
* * *
1006- Akan çeşmeyi bırakıp gidenin, susuzluktan
yakınması kendini aldatmaktan başka birşey değildir.
* * *
1007- Ulaşacağın cennet, aklına yön vereninki
kadardır!.. Bu eşin de olabilir, bir ârif de!... Kılavuzun
kim ise, sonucunu yaşayacaksın!