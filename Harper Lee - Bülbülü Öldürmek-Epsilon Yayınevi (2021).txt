Jem, kolu tam dirseğinden fena halde kırıldığında aşağı yukarı
on üç yaşındaydı. Kolu iyileştiği, bir daha asla futbol oynayamama
korkusundan kurtulduğu zaman ağabeyim, bu sakatlığını
neredeyse hiç hatırlamaz olmuştu. Sol kolu sağ koluna
göre biraz kısaydı; ayakta durur ya da yürürken elinin üstü
bacağıyla dik açı yapar, başparmağı da bacağına paralel dururdu.
Hiç umursadığı yoktu, pas verebiliyor, topa yere düşmeden
önce vurabiliyordu ya, bu ona yetiyordu.
Olayın üzerinden zaman geçtikten, biz, geriye dönüp olanları
bir daha gözden geçirebilecek hale geldikten sonra, ara
sıra bu kazaya nelerin yol açtığını tartışmaya başladık. Ben
her şeyi Ewell'ların başlattığını iddia ederdim ama benden dört
yaş büyük olan Jem çok daha öncesinden başladığını söylerdi.
Onun dediğine göre Dill buraya geldiği zaman başlamış her
şey, Radley denen o öcüyü evden dışarı çıkarma düşüncesini
ortaya attığı zaman.
Konuya daha geniş bir açıdan bakacak olursak, aslında her
şeyin Andrew Jackson'la başladığını söylüyordum ben Jem'e.
General Jackson, Creek yerlilerini topraklarından sürmeseydi,
Simon Finch asla Alabama'ya gelmeyecekti, o gelmeseydi acaba
biz nerede olurduk? Aramızdaki anlaşmazlıkları yumruklaşa-
11
rak çözme yaşını çoktan geçmiştik, o yüzden Atticus'a danıştık.
Babam ikimizin de haklı olduğunu söyledi.
Güneyli ailemizin bazı üyelerinin en çok üzüldüğü şey, Hastings
Savaşı'nda ailenin iki tarafında da adı kayıtlara geçmiş
atalarımızın bulunmamasıydı. Bizim yalnızca Simon Finch'imiz
vardı; pintiliği sofuluğunu geride bırakan, Cornwall'lu kürk
avcısı bir eczacı. Simon İngiltere'de kendilerine Metodist diyen
kişilerin, liberal kardeşleri tarafından zulme uğramasından
rahatsız olmuş, kendisini Metodist olarak nitelediği için Atlantik?
i aşarak Philadelphia'ya gelmiş, daha sonra Jamaika'ya,
oradan Mobile'a, oradan da Saint Stephens'a gitmişti. John
Wesley'nin'” alırken ve satarken fazla sözcük kullanmakla"*” i1-
gili eleştirilerini unutmayan Simon, eczacılık yaparken yükünü
tutmuş ama bu arada şeytana uyup pahalı altın takılar takmak
gibi, Tanrı'nın hoşuna gitmeyeceğini bildiği şeyler yapacak diye
içi huzursuz olmuştu. Böylece Simon, hocasının insanları birer
taşınır malmış gibi satın alma konusundaki özdeyişini unutup
üç köle satın almış, onların yardımıyla Saint Stephens'ın altmış
yetmiş kilometre kuzeyinde, Alabama Irmağı'nın kıyılarında
kendine bir çiftlik kurmuştu. Saint Stephens'a sadece bir kez
dönmüş, oradan kendisine bir kadın almış, o kadınla birlikte
de kız çocukları bakımından zengin bir ailesi olmuştu. Simon
çok uzun yıllar yaşayıp zengin biri olarak ölmüştü.
Finch Arazisi olarak anılan Simon'ın çiftliğinde kalmak ve
hayatlarını pamuk yetiştiriciliğiyle kazanmak ailenin erkekleri
için bir gelenekti. Kendi kendine yeterli bir yerdi burası: Çevredeki
imparatorluklarla karşılaştırıldığında gösterişsizdi ama
* Britanya'da, daha sonra ABD'de Metodist hareketin kurucusu olan John
Wesley (1703-1791) Metodistlere kişisel kurtuluşları için İsa gibi yaşamayı,
kâr ve zenginlik için çalışmamayı, başka insanların dertlerini dert edinmeyi
öğütlüyordu. Metodistler ABD*de hapishanelerin iyileştirilmesi, köleliğin
kaldırılması gibi reformlara öncülük ettiler. (ç.n.)
** Pazar günü, yani Hıristiyanlar için dinlenme ve ibadet günü olan bir
günde, dükkânlarını açık tutan, alışveriş yapanları eleştiren Wesley insanları
alır ve satarken (herhalde fazlaca dil döküp karşı tarafı kandırmamak için)
az sözcük kullanmaları yönünde uyarmıştı. (ç.n.)
12
Arazi'de buz, un, giyim eşyası gibi şeyler dışında, yaşamak
için gerekli her şey üretiliyordu, o üretilmeyen şeyler de ırmak
gemileriyle Mobile'dan geliyordu.
Simon olsa, Kuzey ile Güney arasındaki anlaşmazlığı, torunlarının
toprakları dışında her şeylerini kaybetmelerine yol
açtığı için öfkeyle karşılardı. Fakat ailemizde toprağa bağlı kalma
geleneği ta yirminci yüzyıl ortalarına kadar sürmüş, babam
Atticus Finch hukuk okumak üzere Montgomery'ye, küçük
erkek kardeşiyse tıp okumak üzere Boston'a gidince bu gelenek
bozulmuştu. Arazi'den ayrılmayan tek Finch, kız kardeşleri
Alexandra'ydı: Suskun bir adamla evlenmişti, adam bütün gün
ırmak kıyısında bir hamakta yatar, acaba alabalık oltalarım ne
durumda, diye düşünürdü.
Babam baroya kabul edildiği zaman Maycomb'a dönüp
avukatlık yapmaya başladı. Arazi'den otuz kilometre kadar
uzakta olan Maycomb, Maycomb ilçesinin resmi merkeziydi.
Atticus Finch'in Adliye binasındaki odasında bir şapka askısı,
bir tükürük hokkası, bir dama tahtası ve gıcır gıcır bir Alabama
Yönetmeliği dışında pek bir şey yoktu. İlk iki müvekkili, Maycomb
ilçe hapishanesinde asılan son iki kişiydi. Atticus onları
Amerika'nın cömertliğinden yararlanıp ikinci dereceden cinayeti
kabul ederek canlarını kurtarmaya razı etmeye çalışmıştı ama
onlar birer Haverford'du, Maycomb ilçesinde Haverford demek
budala demekti. Haverford'lar, Maycomb'un biricik demircisini,
bir katırı alıkoyduğu şeklindeki yanlış bir iddia yüzünden,
hem de üç tanığın gözü önünde öldürecek, sonra da o orospu
çocuğunun belayı kendisinin davet ettiğini iddia etmenin iyi
bir savunma olduğunu düşünecek kadar mantıksızdılar. Birinci
derece cinayetten suçlu olmadıklarını iddia etmekte direnmişler,
sonuçta da Atticus'un, müvekkilleri bu dünyayı terk ederken
yanlarında hazır bulunmak dışında yapabileceği bir şey kalmamıştı.
Belki de babamın ceza hukuku uygulamalarına karşı
duyduğu derin nefretin kökeninde bu olay yatıyordu.
Maycomb'daki ilk beş yılında Atticus her şeyden çok ekonomiyle
ilgilenmiş, daha sonra yıllarca kazancını erkek karde-
13
şinin eğitimine yatırmıştı. John Hale Finch babamdan on yaş
küçüktü, pamuk yetiştirmenin zahmete değmediği bir zamanda
tıp okumak istemişti ama Jack Amca'yı hayatını kazanacak
hale getirmek için elinden geleni yaptıktan sonra Atticus hukukçu
olarak epey bir para kazandı. Maycomb'u seviyordu,
kendisi de Maycomb'da doğmuş ve büyümüştü; o insanları, insanlar
da onu tanıyordu; Simon Finch'in çalışkanlığı sayesinde
Atticus, ya kan bağı ya da evlilik yoluyla neredeyse kasabadaki
her aileyle hısımdı.
Maycomb eski bir kasabaydı ama ben tanıdığımda eski
ve yorgun bir kasabaydı. Yağmurlu havalarda sokaklardaki
kırmızı toprak sulu çamura dönüşürdü; kaldırımlardan otlar
çıkar, meydandaki adliye binası bel verirdi. Nedense eskiden
hava daha sıcaktı; bir yaz günü siyah bir köpek soluk almakta
zorlanır; Hoover arabalarına koşulmuş, bir deri bir kemik
katırlar meydandaki meşelerin bunaltıcı gölgesinde kuyruklarıyla
sinekleri kovardı. Erkeklerin kaskatı kolalı yakaları sabah
saat daha dokuz olmadan dikliğini kaybederdi. Kadınlar
öğleden önce ve saat üç uykusundan sonra banyo yapar, gece
olduğunda ise terler, pudra şekeri kaplı o güzelim yumuşak
kekleri andırırlardı.
O zamanlar insanlar yavaş hareket ederdi. Salına salına
meydanın bir tarafından karşı tarafına geçer, meydanın çevresindeki
dükkânlara salına salına girer çıkar, hiç acele etmezlerdi.
Bir gün yirmi dört saatti ama sanki daha uzunmuş gibiydi.
Acele etmeye gerek duyulmazdı çünkü gidecek bir yer yoktu,
ne satın alınacak bir şey vardı ne de satın almak için para;
Maycomb ilçesi sınırları dışında görülecek bir şey de yoktu.
Ama bazı insanlar için o dönem belli belirsiz bir iyimserlik dönemiydi;
Maycomb'a son günlerde, korkudan başka korkacağı
bir şeyin olmadığı söylenmişti.
Biz, yani Atticus, Jem ve ben, aşçımız Calpurnia ile birlikte
kasabanın başlıca yerleşim bölgesi olan anacaddede oturuyorduk.
Jem ve ben babamızdan memnunduk: Bizimle oynuyor,
bize kitap okuyor, bize kibar ve tarafsız davranıyordu.
14
Calpurnia derseniz farklı bir şeydi. Bir deri bir kemikti;
uzağı göremezdi; gözlerini kısarak bakardı; elleri kürek gibiydi,
çok da sertti. Her zaman beni mutfaktan kovar, Jem'in benden
büyük olduğunu bildiği halde neden Jem gibi uslu durmadığımı
sorar, daha eve dönmeye hazır olmadığım bir saatte beni eve
çağırırdı. Aramızda destansı ve tek yanlı bir savaş vardı. Bu
savaşı her zaman Calpurnia kazanırdı, bunun en temel nedeni
de Atticus'un her zaman onun tarafını tutmasıydı. Calpurnia,
Jem'in doğumundan beri bizim yanımızdaydı, aklım erdi ereli
onun baskıcı varlığını hissediyordum.
Annemiz ben iki yaşındayken ölmüştü, bu yüzden onun
yokluğunu hiç hissetmezdim. Montgomery'liydi, Graham'ların
kızıydı; Atticus onunla eyalet meclisine ilk kez seçildiği zaman
tanışmıştı. O zamanlar orta yaşlı bir adamdı, annemse
ondan on beş yaş küçüktü. Jem onların evliliklerinin ilk yılının
ürünüydü, dört yıl sonra ben doğmuştum, iki yıl sonra
da annemiz ani bir kalp krizinden ölmüştü. Ailesinde bu tür
ölümler varmış, öyle diyorlardı. Ben annemi özlemiyordum
ama galiba Jem özlüyordu. Annemi çok iyi hatırlıyordu, bazen
oyun oynarken birden uzun uzun iç geçirir, bırakıp gider, araba
garajının arkasında tek başına oynardı. Böyle zamanlarda en
iyisi onu rahatsız etmemekti, bunu bilirdim.
Ben neredeyse altı yaşıma, Jem de yaklaşık on yaşına geldiğinde,
yazları özgürlük alanımızın sınırları (Calpurnia'nın sesinin
duyulma mesafesine göre) çizilmişti: Kuzey yönünde iki ev
ötedeki Bayan Henry Lafayette Dubose'un, güney yönündeyse
Radleylerin evine dayanıyordu. Bu sınırları aşma dürtüsüne
asla kapılmazdık. Radley'lerin evinde oturan o bilinmeyen varlığın
adını duymak bile günlerce uslu durmamız için yeterdi;
Bayan Dubose ise düpedüz bir felaketti.
DilPin bize geldiği yazdı.
Sabahın erken saatlerinde, arka bahçede Jem ile her günkü
gibi oyun oynamaya hazırlanırken bitişik komşumuz Bayan
Rachel Haverford'un lahana ekili bahçesinden gelen bir ses
duyduk. Yavru köpek olabileceğini düşünerek tel çitin yanına
15
gittik, Bayan Racheh'ın teriyerini göreceğimizi sanıyorduk ama
yere oturmuş bize bakan birini gördük. Otururken lahanalarla
aynı boydaydı. Ona öylece bakıyorduk, sonunda konuştu:
“Merhaba.”
“Sana da merhaba,” dedi Jem nazikçe.
“Adım Charles Baker Harris,” dedi oğlan. “Okuma biliyorum.”
“Biliyorsan nolmuş?” dedim ben.
“Okuma bildiğimi bilmek isteyebileceğinizi düşündüm, o
kadar. Okutmak istediğiniz bir şey varsa okurum...”
“Sen kaç yaşındasın?” diye sordu Jem, “dört buçuk mu?”
“Yedi yaşıma basacağım.”
“Ha, o zaman başka,” dedi Jem ve başparmağıyla beni gösterdi.
“Şu var ya, doğduğu günden beri okuyor, henüz okula
bile başlamadı. Sen hiç yedi yaşına basacak gibi görünmüyorsun,
çok çelimsizsin.”
“Boyum küçük ama yaşım büyük.”
Ona daha iyi bakabilmek için Jem saçlarını geriye itti. “Buraya
gelsene Charles Baker Harris,” dedi. “Vay be, ne biçim ad.”
“Seninkinden daha komik değil. Rachel teyzem senin adının
Jeremy Atticus Finch olduğunu söylüyor.”
Jem suratını astı. “Ama ben büyüğüm. Adım boyumdan
büyük değil. Eminim seninki bir karış büyüktür.”
“Herkes bana Dill der,” dedi Dill, çitin altından geçmeye
çalışıyordu.
“Altından geçmeye çalışacağına üstünden geçsene,” dedim.
“Nerelisin?”
Dill, Mississippi'nin Meridian kentindendi, yazı teyzesi
Bayan Rachel'ın yanında geçiriyordu, bundan sonra yazları
Maycomb'a gelecekti. Ailesi aslen Maycomb'luydu, annesi Meridian'da
bir fotoğrafçının yanında çalışıyordu, Dilin fotoğrafıyla
Güzel Çocuk yarışmasına katılmış, beş dolar kazanmıştı.
Kazandığı beş doları da Dile vermişti, Dill de o beş dolarla
yirmi kere sinemaya gitmişti.
16
“Burada sinema yok, bazen adliye binasında İsa'yla ilgili
filmler oluyor,” dedi Jem. “İyi bir şey izledin mi hiç?”
Dill, Drakula'yı izlemişti, bundan etkilenen Jem ona saygı
duymaya başladı. “Bize de anlatsana,” dedi.
Antika bir çocuktu şu Dill. Gömleğine düğmelenmiş mavi
keten bir şort giyiyordu, saçları kar gibi bembeyaz ve kaz tüyü
gibi kafasına yapışıktı; benden bir yaş büyüktü ama ben ondan
çok uzundum. Bize o eski öyküyü anlatırken gözleri bir parlıyor
bir kararıyordu; aniden ve neşeyle gülüyordu; alnının tam
ortasındaki dana yalamış gibi dik duran saçlarını çekiştirme
alışkanlığı vardı.
Dill sonunda Drakula'yı anlatmayı bitirince Jem, Dilin
anlatışına bakılırsa film sanki kitaptan daha iyi, dedi, ben de
Dile babasının nerede olduğunu sordum: “Hiç babandan söz
etmedin,” dedim.
“Babam yok ki.”
“Öldü mü?”
“Yoo...”
“Ölmediyse, baban var demektir, öyle değil mi?”
DilPin yüzü kızardı, Jem de bana susmamı söyledi, bu demekti
ki Dili incelemiş, kabul edilir bulmuştu. O günden
sonra o yazı, her zamanki gibi mutluluk içinde geçirdik. Her
zamanki mutluluk şu demekti: Arka bahçedeki kocaman iki
tespihağacının arasına kurulmuş ağaçevi düzelttik, Oliver Optioin,
Victor Appleton'ın ve Edgar Rice Burroughs'un yapıtlarından
uyarlanmış tiyatro eserleri listemizdeki oyunları eksiksiz
tamamladık. Dilin aramıza katılması bu bakımdan iyi oldu.
Daha önce benim oynamak zorunda kaldığım rolleri üstlendi:
Tarzan'da maymun rolü ona verildi, The Rover Boys'da (Avare
Oğlanlar) Bay Crabtree olmuştu, Tom Swif?te Bay Damon.
Böylece bir cep sihirbazından farksız Dilli tanımıştık; kafası
garip planlarla, acayip özlemlerle, tuhaf tuhaf düşüncelerle
dolu o oğlanı.
Ama ağustos sonuna doğru kimbilir kaç kez tekrarladığımız
için listemizdeki oyunlar yavanlaşmıştı, işte tam o günlerde Dill
17
bize bir öneride bulundu: Radley denen o öcüyü evinden dışarı
çıkmaya zorlamalıydık.
DilPin aklı fikri Radley'lerin evindeydi. Yaptığımız onca
açıklama, uyarı ona vız geliyordu, Ay'ın çekim gücüne sular
nasıl karşı koyamazsa o da o evin çekim gücüne karşı koyamıyor
ama ancak köşe başındaki elektrik direğinin yanına kadar
gidiyor, daha fazla yaklaşmayı göze alamıyordu.
Radley'lerin evi bizim evin ilerisinde, doksan derecelik bir
dönemecin çıkıntısı içine yerleştirilmiş bir evdi. Güney yönünde
yürüyünce evin verandası karşınıza çıkardı; kaldırım kıvrılır,
o parseli izlerdi. Alçak boylu bir evdi, bir zamanlar genişçe
bir ön verandası ve yeşil panjurları olan bu ev beyaz boyalıydı
ama artık çevresindeki arduvaz grisi avlunun rengini almıştı.
Yağmurdan çürümüş çatı padavraları verandanın su oluklarının
üstüne sarkmıştı; meşe ağaçları gün ışığını engelliyordu.
Sarhoş gibi iki yana sallanan bir çit kazığı kalıntısı ön avluda
nöbet tutmaktaydı; hiç süpürge yüzü görmemiş toprak avlu
ottan geçilmiyordu.
İçeride kötü bir hayalet yaşamaktaydı. İnsanlar öyle birinin
var olduğunu söylüyordu ama Jem'le ikimiz onu hiç görmemiştik.
Onun geceleri, ay yükseldiğinde dışarı çıktığını,
pencerelerden evleri gözetlediğini söylüyorlardı. Açelyaların
soğuktan donmasının nedeni onun çiçeklerin üzerine nefesini
üflemesiydi. Maycomb'da sinsice işlenen her türlü suç onun
marifetiydi. Bir keresinde kasabada, geceleri peş peşe meydana
gelen birtakım ürkütücü olaylar yüzünden büyük bir korku
yaşanmıştı: İnsanların tavukları ve evcil hayvanları sakatlanıyordu;
bunların sorumlusu Deli Addie'ydi, sonunda Barker
Girdabı'nda boğulmuştu ama herkesin aklı hâlâ Radley'lerin
evindeydi, ilk kuşkularını bir kenara bırakmak istemiyorlardı.
Bir zenci geceleyin asla Radley'lerin evinin önünden geçmez,
yolunu değiştirir, karşı kaldırımdan ıslık çala çala yürürdü.
Kasaba okulunun bahçesi Radley'lerin arazisinin arka tarafına
bitişikti. Radley'lerin tavuklarının bulunduğu avludaki uzun
pekan cevizi ağaçlarının meyveleri okul bahçesine dökülür
18
ama çocuklar cevizlere dokunmazdı: Radleylerin cevizlerini
yerseniz ölürdünüz. Beyzbol topunuzu Radleylerin avlusuna
kaçırırsanız en iyisi onu unutmaktır, topunuzu soramazsınız.
O evde mutsuzluk Jem'le ikimiz doğmadan yıllar önce başlamıştı.
Radley'ler kasabada sevilen insanlardı ancak kendi
içlerine kapanmak gibi, Maycomb'da asla bağışlanmayacak
bir şey yaptılar. Maycomb'un başlıca etkinliğine katılmayıp
kiliseye gitmediler, ibadetlerini evde yaptılar. Bayan Radley
öğleden önce kahve içmek için karşı komşularına pek ender
giderdi, kuşkusuz hiçbir dini toplantıya da katılmazdı. Bay
Radley her sabah saat on bir buçukta kasabaya iner, saat tam
on ikide dönerdi, bazen elinde bir kesekâğıdı olurdu, komşular
da kesekâğıdında bazı bakkaliye ürünleri vardır herhalde, diye
düşünürdü. Yaşlı Bay Radley'nin hayatını nasıl kazandığını ben
hiç bilmiyordum, Jem “kaldırım mühendisi” olduğunu söylüyordu,
aylak geziyor demenin kibarcasıydı bu ama Bay Radley'nin,
karısı ve iki oğluyla birlikte ne zamandan beri burada
yaşadığını hatırlayan yoktu.
Pazar günleri Radleylerin evlerinin kapıları ve panjurları
kapalı olurdu, Maycomb'luların yabancısı olduğu bir şeydi
bu da: Kapıların kapalı olması hastalık ya da soğuk anlamına
gelirdi. Bütün günlerden farklı olarak pazar günü öğleden
sonraları resmi ziyaret günüydü; kadınlar korselerini, erkekler
paltolarını, çocuklar da ayakkabılarını giyerdi. Ama bir pazar
günü öğleden sonra Radley'lerin ön basamaklarından çıkıp,
“Evde misiniz?” diye seslenmek, komşuların hiç yapmadıkları
bir şeydi. Radley'lerin tel kapıları da yoktu. Eskiden var mıydı
diye bir keresinde Atticus'a sordum, Atticus, vardı, dedi ama
ben doğmadan önceymiş bu.
Mahalledeki efsaneye göre Radley'lerin küçük oğlu daha
yirmisine gelmeden ülkenin kuzey bölgesinde yaşayan çok
büyük, anlaşılması zor bir kabile olan Old Sarum'lu Cunningham'lardan
bazılarıyla tanışmış ve onlarla birlikte Maycomb'luların
hiç görmediği çete gibi bir şey kurmuşlar. Fazla
bir şey yaptıkları yokmuş ama yaptıkları şeyler kasabada tar-
19
tışma yaratmalarına ve üç vaiz kürsüsünden açıkça uyarılmalarına
yetmiş: Berber dükkânının oralarda dolaşıyor, pazar günleri
otobüsle Abbotsville'e sinemaya gidiyorlar, ilçenin ırmak
kıyısındaki kumarhanelerde, Dew-Drop Inn& Fishing Camp'te
danslı partilere katılıyorlar ve ev yapımı viski deniyorlarmış.
Maycomb'da hiç kimse Bay Radley'ye oğlunun yanlış insanlarla
dolaştığını söylemeye cesaret edemiyormuş.
Bir gece iyice kafayı bulan oğlanlar ödünç aldıkları külüstür
bir arabayı geri geri sürerek meydanda dolaşmışlar, onları
tutuklamak isteyen Maycomb'un eski mübaşiri Bay Conner'a
direnmişler ve onu adliyenin ek binasına kilitlemişler. Kasabalılar
bu konuya seyirci kalmamaya karar vermiş, Bay Conner
oğlanların hepsini tanıdığını söylemiş, bunu onların yanına
bırakmamakta kararlıymış, böylece vesayet mahkemesi yargıcının
karşısına çıkarılmışlar; ahlaka aykırı davranmakla, huzuru
bozmakla, saldırıp darp etmekle, bir kadının huzurunda
ve onun duyacağı şekilde küfürlü ve edepsiz bir dil kullanmakla
suçlanıyorlarmış. Yargıç, Bay Conner'a son suçlamanın
nedenini sormuş, Bay Conner da oğlanların çok yüksek sesle
küfrettiklerini, Maycomb'un bütün kadınlarının küfürleri duyduğundan
emin olduğunu söylemiş. Yargıç, oğlanları eyalet
endüstri meslek lisesine göndermeye karar vermiş, oğlanlar bazen
sırf doğru dürüst yemek yiyebilecekleri ve barınacakları bir
yer olduğu için oraya gönderilirmiş: Orası hapishane değilmiş,
oraya gitmenin aşağılayıcı bir yanı yokmuş. Ama Bay Radley o
kanıda değilmiş. Yargıcın Arthur'u serbest bırakmasını istemiş,
bırakırsa onun bir daha sorun çıkarmaması için elinden geleni
yapacakmış. Bay Radley'nin sözünün eri olduğunu bilen yargıç
kendisinden isteneni seve seve yapmış.
Öteki çocuklar endüstri meslek lisesine gitmişler, bu eyalette
alınabilecek en iyi orta öğrenimi almışlar; içlerinden biri sonunda
Auburn'deki mühendislik okuluna kapağı atmış. Radley'lerin
evinin pazar günleri kapanan kapısı hafta içi de kapanmış,
Radley'lerin oğlu on beş yıl ortalıkta görünmemiş.
20
Ama Jem'in hayal meyal hatırladığına göre bir gün gelmiş,
Öcü Radley'yle ilgili bir haber duyulmuş, onu görenler olmuş
ama Jem görmemiş. Jem'in dediğine göre Atticus, Radley'ler
konusunda pek konuşmazmış. Ne zaman Jem bir soru sorsa
Atticus'un tek yanıtı ona kendi işine bakmasını söylemek oluyormuş,
Radleyler de kendi işlerine bakmalıymış, buna hakları
varmış. Ama o olay üzerine, Jem'in dediğine göre, Atticus
başını iki yana sallayıp, “Hımm, hım, hım,” demiş.
Yani Jem ne öğrendiyse komşumuz Stephanie Crawford
cadısından öğrenmiş, kadın her şeyi bildiğini söylüyormuş.
Stephanie'ye göre Öcü Radley salonda oturmuş, defterine yapıştırmak
üzere Maycomb Tribune gazetesinden bir şeyler kesmekteymiş.
İçeri babası girmiş. Bay Radley oğlunun yanından
geçerken oğlu elindeki makası babasının bacağına saplamış,
sonra kanlı makası pantolonuna silerek işine devam etmiş.
Bayan Radley sokağa fırlamış, Arthur hepimizi öldürecek,
diye bağırıyormuş ama şerif geldiğinde Öcü halen salonda oturmuş,
gazeteden bir şeyler kesmekteymiş. O zamanlar oğlan
otuz üç yaşındaymış.
Bayan Stephanie'nin dediğine göre, oğlanın bir süre Tuscaloosa”
da kalmasının iyi olabileceğini söyleyenlere Bay Radley, hiçbir
Radley'nin akıl hastanesine gidemeyeceği yanıtını vermiş. Oğlu
deli falan değilmiş, yalnızca bazen sinirli oluyormuş. Bay Radley
onun içeri tıkılmasına karşı olmadığını kabul ediyormuş ancak
oğlunun herhangi bir şeyle suçlanmaması konusunda ısrarcıymış,
o bir suçlu değilmiş. Şerif onu zencilerle birlikte içeri tıkmaya
cesaret edememiş, adliye binasının bodrumuna kapatmış.
Öcü Radley'nin ne zaman serbest kalıp eve döndüğünü Jem
tam hatırlamıyordu ama Bayan Stephanie Crawford'ın dediğine
göre belediye meclisi üyelerinin bazıları Bay Radley'ye gidip
oğlunu oradan çıkarmazsa çocukcağızın nemden dolayı küflenip
öleceğini söylemişler. Üstüne üstlük oğlan sonsuza kadar
kamu parası yiyerek yaşayamazmış.
Bay Radley oğlanın bir daha ortalıkta görünmemesi için
onu neyle korkutmuştu, kimse bilmiyordu ama Jem, Bay Rad-
21
ley'nin çoğu zaman onu yatağa zincirlediği kanısındaydı. Atticus
buna katılmıyordu, böyle bir şey yoktu, insanları birer
hayalete dönüştürmenin başka yolları vardı.
Ara sıra Bayan Radley'yi, ön kapıyı açıp verandanın ucuna
kadar yürür, tespih çiçeklerini sularken gördüğümü hatırlıyorum.
Ama Jem'le ikimiz Bay Radley'yi kasabaya gidip dönerken
her gün görürdük. Sıska bir adamdı, bir deri bir kemikti,
gözleri renksizdi, o kadar renksizdi ki hiç ışık yansıtmıyordu.
Elmacıkkemikleri çıkık, ağzı büyük, üstdudağı ince, altdudağı
etliydi. Bayan Stephanie Crawford onun çok dürüst bir adam
olduğunu söylüyordu, Tanrı'nın sözünden başka buyruk tanımazmış,
biz de buna inanıyorduk çünkü Bay Radley baston
yutmuş gibi dimdik duran bir adamdı.
Bizimle asla konuşmazdı. O geçerken biz yere bakar ve “Günaydın,
efendim,” derdik, o da yanıt olarak öksürürdü. Bay
Radley'nin büyük oğlu Pensacola'da oturuyordu; Noel zamanı
eve gelirdi, o eve girip çıktığını gördüğümüz pek az kişiden biri
de o olurdu. İnsanlar, Bay Radley'nin Arthur'u eve çıkardığı
günden itibaren evin ölü evine dönüştüğünü söylüyorlardı.
Ama bir gün Atticus bize bahçede gürültü etmememizi,
edersek bizi fena yapacağını söyledi, kendisi evde olmadığı
zaman gürültü ettiğimizi duyarsa bu işi Calpurnia yapacaktı,
görevi ona vermişti. Bay Radley ölmek üzereydi.
Ölmesi zaman aldı. Radley'lerin arazisine giden yol, yolun
iki başına yerleştirilen ahşap bıçkı tezgâhlarıyla kapatıldı, yaya
kaldırımına saman kondu ve trafik arka sokağa yönlendirildi.
Doktor Reynolds her geldiğinde arabasını bizim evin önüne
park edip Radley'lerin evine yürürdü. Jem'le ikimiz günlerce
avlunun çevresinde dolaştık durduk. Sonunda bıçkı tezgâhları
kaldırıldı, son yolculuğunu yapan Bay Radley bizim evin önünden
geçerken ön verandadan seyrettik.
Calpurnia, “Tanrı'nın yarattığı en aşağılık adam geçiyor,”
diyerek düşünceli düşünceli avluya tükürdü. İkimiz şaşkınlıkla
Calpurnia'ya baktık çünkü beyaz adamların hal ve gidişleri
üzerine pek ender konuşurdu.
22
Bay Radley toprağın altına girince mahalleliler Öcü Radley'nin
dışarı çıkacağını düşündüler ama öyle olmadı: Pensacola”
daki ağabey eve döndü ve Bay Radley'nin yerini aldı.
Onunla babası arasındaki tek fark yaşlarıydı. Jem, Bay Nathan
Radley'nin de boş gezenin boş kalfası olduğunu söylüyordu.
Fakat, biz kendisine günaydın dediğimizde Bay Nathan
bizimle konuşurdu, bazen onu elinde bir dergiyle kasabadan
gelirken görürdük.
Biz DilPe Radley'leri anlattıkça o daha fazlasını öğrenmek
istiyor, köşedeki elektrik direğine sarılıp daha uzun süre orada
duruyor, daha çok merak ediyordu.
“Acaba içeride n'apıyor, merak ediyorum,” diye mırıldandı
Dill, “Sanki kafasını kapıdan dışarı çıkarıverecekmiş gibime
geliyor.”
“Zifiri karanlıkta dışarı çıkıyor çıkmasına,” dedi Jem. “Bir
keresinde Bayan Stephanie Crawford gecenin bir yarısı uyanmış,
pencereden dosdoğru kendisine bakarken görmüş onu...
Bir iskelet kafası bakıyor sanmış. Sen hiç gece uyanıp onun
ayak seslerini duymadın mı, Dill? Hah, işte böyle yürüyor.”
Jem çakılların üzerinde ayaklarını sürüdü. “Bayan Rachel geceleri
neden kapıyı sıkı sıkı kapatıyor sanıyorsun? Onun ayak
izlerini sabahları bizim arka avluda kaç kez gördüm, sonra
bir gece bizim arkadaki tel kapıyı tırmaladığını duydum ama
Atticus yetişene kadar gitmişti.”
“Neye benziyor, çok merak ediyorum,” dedi Dill.
Jem, Radley Öcüsü'nü tanımladı, akla çok uygun bir tanımdı:
Ayak izlerine bakılırsa boyu bir doksan kadardı; yakaladığı
sincapları ve fareleri çiğ çiğ yiyordu, ellerinde bu yüzden kan
lekeleri vardı — bir hayvanı çiğ çiğ yerseniz elinizdeki kan lekeleri
yıkasanız da çıkmazdı. Suratının ortasında pürüzlü bir yara
izi vardı; ağzında diş diye ne kaldıysa onlar da çürüktü; patlak
gözlüydü, çoğu kez ağzından salyalar akıyordu.
“Gelin onu dışarı çıkarttıralım,” dedi Dill. “Nasıl bir şey
olduğunu görmek istiyorum.”
“Canına susadıysan, gider kapısını çalarsın,” dedi Jem.
23
Dili, Jem'le bahse girince ilk baskınımızı yapmak şart oldu:
Jem, Radley'lerin bahçe kapısına kadar gitmeye cesaret edebilirse,
iki Tom Swif?'e karşılık bir Gri Hayalet verecekti.
Hiçbir cesaret sınavını geri çevirmeyen Jem tam üç gün
düşündü. Herhalde onurunu kurtarmak canını kurtarmaktan
önemli olmalıydı ki Dile kolayca teslim bayrağını çekti: “Korkuyorsun,”
dedi Dill ilk gün. “Korkmuyorum ancak saygısızlık
etmek istemiyorum,” dedi Jem. Ertesi gün Dill, “Öyle çok korkuyorsun
ki ön avlusuna ayağının ucuyla bile dokunamazsın,”
dedi, Jem ise korkmadığını düşünüyordu çünkü her gün okula
giderken Radley'lerin evinin önünden geçiyordu.
“Hep koşarak geçiyorsun,” dedim.
Ama Dill üçüncü gün onu teslim almayı başardı, Jem'e,
Meridian'daki insanların kesinlikle Maycomb'dakiler kadar
korkak olmadıklarını söyledi, Maycomb'lular kadar korkak
insanlar görmemişti.
Bu kadarı fazlaydı, Jem köşeye kadar yürüdü, köşede durup
elektrik direğine yaslandı, el yapımı menteşelerle tutturulmuş
kapıya baktı.
Biz de onun yanına gittik, “Şunu kafana koy Dill Harris,
bu adam hepimizi tek tek öldürecek,” dedi. “Senin gözlerini
oyduğu zaman sakın kabahati benim üstüme atma. Bunlar senin
başının altından çıktı, unutma.”
“Hâlâ korkuyorsun,” diye mırıldandı Dili, ısrarla.
Jem hiçbir şeyden korkmadığını Dile son kez tekrarladı:
“Benim tek derdim bizi yakalamayacağı şekilde onu dışarı çıkarmanın
bir yolunu bulmak.” Ayrıca Jem'in bir kız kardeşi
vardı, onu da düşünmek zorundaydı.
Bunu söylediğinde korktuğunu anladım. Evin tepesinden
atlamasını söylediğim zaman da kız kardeşini düşündüğünü
söylemişti: “Ölürsem sen n'apacaksın?” demişti. Sonra atlamış,
bir yerine bir şey olmamıştı, sorumluluk duygusunu da Radley'lerin
Evi konusu ortaya çıkana kadar bir daha hatırlamadı.
“Korktun mu?” dedi Dill. “Korktuysan, o zaman...”
24
“Dill, böyle şeyleri düşünmeden olmaz ki,” dedi Jem. “Dur
biraz düşüneyim... Bir kaplumbağayı kabuğundan çıkmaya
zorlamak gibi bir şey bu.”
“Nasıl yani?” diye sordu Dill.
“Bir kibrit çakıp altına tutarsın.”
Radleylerin evini tutuşturursa bunu Atticus'a söyleyeceğimi
belirttim.
Bir kibrit çakıp kaplumbağanın altına tutmanın iğrenç bir
şey olduğunu söyledi Dill.
“İğrenç falan değil, sırf dışarı çıkarmak için; ateşin içine
atmak gibi bir şey değil,” diye gürledi Jem.
“Kibritin ona zarar vermeyeceğini nereden biliyorsun?”
“Kaplumbağalar hissetmez, aptal,” dedi Jem.
“Hiç kaplumbağa oldun mu?”
“Aman be, Dill! Dur düşüneyim biraz... Bence onu şaşırtabiliriz.”
Jem öyle uzun uzun düşündü ki Dill biraz ödün vermek
istedi: “Korktuğunu söylemeyeceğim, gidip eve dokunursan
Gri Hayaleti sana vereceğim.”
Jem'in yüzü güldü. “Eve mi dokunacağım, hepsi bu mu?”
Dill başıyla onayladı.
“Emin misin, hepsi bu mu? Geri döndüğümde yaygara koparıp
başka türlü şeyler söylemeyeceksin ama.”
“Tamam, hepsi bu kadar,” dedi Dill. “Seni avluda görünce
belki kovalamak için dışarı çıkar, o zaman Scout'la ikimiz
üzerine atılır onu yere yatırırız ve ona zarar vermeyeceğimizi
söyleriz.”
Köşeden ayrıldık, Radley'lerin evinin önünden geçen sokağın
karşısına geçtik, bahçe kapısının önünde durduk.
“Haydi git,” dedi Dill. “Scoutla ikimiz senin hemen arkanda
olacağız.”
“Gidiyorum,” dedi Jem. “Acele ettirmeyin.”
Arazinin köşesine kadar yürüdü, sonra geri döndü, sanki en
iyi şekilde nasıl gireceğine karar vermek istermiş gibi kaşlarını
çatıp başını kaşıyarak o dümdüz araziyi inceledi.
25
O sırada alay eder gibi güldüm.
Jem hızla bahçe kapısını itti, evin yan tarafına koştu, duvara
bir şaplak vurup geri dönerek yanımızdan geçti gitti, bu girişiminin
başarılı olup olmadığını görmek için bile beklemedi. Dill
ile ben de onun arkasına takıldık. Sağ salim kendi ön verandamıza
ulaşmıştık, hızlı hızlı soluyarak dönüp arkamıza baktık.
O eski ev her zamanki gibi küskün ve suratsız görünüyordu
ama sokağın aşağısına bakınca sanki içerideki bir kepengin
kımıldadığını gördük. Tıkırt. Küçücük, neredeyse görünmez
bir hareketin ardından ev yine sessizliğe gömüldü.
26
Eylül başlarında Dill, Meridian'a dönmek üzere kasabadan ayrıldı.
Beş otobüsüyle onu geçirmeye gittik, o gidince tadım kaçtı
ama birden aklıma geldi, bir hafta sonra okula başlıyordum.
Hayatımda hiçbir şeyi böyle sabırsızlıkla beklememiştim. Kış
günleri beni saatlerce ağaçevde oturmuş okul bahçesini seyrederken
görebilirdiniz; Jem'in bana verdiği, büyütme gücü iki
olan teleskopla o çocuk kalabalığına bakar, onların oyunlarını
öğrenir, körebe oynayan ve yerinde duramayan çocuk grubunun
içinde Jem'in kırmızı ceketini takip eder, gizlice onların
şanssızlıklarını, küçük zaferlerini paylaşırdım. Onların arasında
olmayı özlerdim.
Jem lütfedip ilk gün beni okula götürmeye razı oldu, bu işi
genellikle ana babalar yapardı ama Atticus, Jem'in bana sınıfımı
göstermekten mutlu olacağını söyledi. Galiba bu sırada
rüşvet de söz konusu olmuştu çünkü biz köşeyi dönüp Radley'lerin
evinin önünden geçerken Jem'in cebinde alışılmadık
biçimde şıkırdayan paraların sesini duydum. Okul avlusunun
kıyısına gelince yavaşladık, Jem okulda geçirdiğimiz saatler
sırasında onu rahatsız etmemem konusunda beni uyarmayı ihmal
etmedi, yanına gidip Tarzan ile Karınca Adam'dan bir bölümü
oynamasını istemeyecektim, özel hayatından söz ederek
27
onu mahcup etmeyecektim ya da teneffüslerde, öğle tatilinde
peşine takılmayacaktım. Ben birinci sınıftakilerle dolaşacaktım,
o da beşinci sınıftakilerle. Kısacası onu rahat bırakacaktım.
“Yani artık birlikte oynayamayacak mıyız?” diye sordum.
“Evde yine her zamanki gibi oynayacağız,” dedi, “ama
bak... Okul başka.”
Tabii ki başkaydı. Daha ilk günün sabahında öğretmenimiz
Bayan Caroline Fisher beni tahtaya çağırıp bütün sınıfın
önünde cetvelle avucuma vurdu, ta öğleye kadar köşede ayakta
dikildim. Öğretmen parlak kumral saçlı, pembe yanaklıydı,
tırnaklarına kırmızı oje sürmüştü. Ayrıca yüksek topuklu pabuçlar,
kırmızı beyaz çizgili bir elbise giymişti. Naneşekeri gibi
görünüyor, öyle de kokuyordu. Bizim tam karşımızdaki evin
yanı başında, Bayan Maudie Atkinson'ın üst kat odasında kiracıydı,
Bayan Maudie bizi onunla tanıştırdığında Jem günlerce
sersem gibi dolaşmıştı.
Bayan Caroline adını tahtaya yazdı, “Burada adımın Caroline
Fisher olduğu yazıyor. Kuzey Alabama'lıyım, Winston'dan,”
dedi. Sınıftakiler rahatsızlık duyduklarını belirtecek şekilde bir
şeyler mırıldandılar, o yörenin özelliklerden onun kendi payına
düşen bir şeyler de var mıydı acaba. (11 Ocak 1861'de Alabama
Birlik*ten ayrılınca Winston da Alabama'dan ayrılmıştı,
Maycomb'daki bütün çocuklar bunu bilirdi.) Kuzey Alabama
demek, içki işleriyle uğraşan kodamanlar, büyük anonim şirketler,
çelik şirketleri, Cumhuriyetçiler, profesörler, eğitim ve
deneyim yoksunu başka insanlar demekti.
Bayan Caroline kedilerle ilgili bir öykü okuyarak güne
başladı. Kediler kendi aralarında uzun uzun sohbet ediyordu,
küçük, sevimli giysiler giyiyor, bir mutfak kuzinesinin altında,
sıcacık bir evde yaşıyorlardı. Bayan Kedi, bir perakendeciye
uğrayıp çikolata soslu fare almak istediğini söylediğinde sınıftakiler
bir kova dolusu tırtıl kurdu gibi kımıl kımıl kımıldamaya
başlamıştı. Bayan Caroline, un çuvalından dikilmiş etek ve
kot gömlek giyen bu kılıksız birinci sınıf öğrencilerinin hayal
ürünü edebiyata yabancı olduklarını, çoğunun ilk yürümeye
28
başladıkları günden beri pamuk tarlalarında ot temizlediklerini,
domuzlara yem verdiklerini bilmiyordu. Öykünün sonuna
gelince, “Ah, ne güzeldi, değil mi?” diye sordu.
Sonra karatahtanın başına geçti, abeceyi koca koca büyük
harflerle tahtaya yazdı, sınıfa dönüp sordu: “Bunların ne olduğunu
bilen var mı?”
Herkes biliyordu; birinci sınıftakilerin çoğu geçen yıl sınıfta
kalmıştı.
Öğretmen, bana sorarsanız, adımı bildiği için beni seçti;
ben abeceyi okurken kaşlarının arasında ince bir çizgi belirdi,
birinci sınıf okuma kitabının çoğunu, ardından The Mobile
Register gazetesinden hisse senedi borsası alıntılarını bana yüksek
sesle okuttuktan sonra okuma bildiğimi anlayınca, biraz
değil, epey canı sıkılmış gibi bana baktı. Artık daha fazla bir
şey öğretmemesini babama söylememi tembih etti, yoksa okumam
bozulurdu.
“Öğretmek mi?” dedim şaşırarak. “Babam bana bir şey
öğretmedi, Bayan Caroline. Atticus'un bana bir şey öğretecek
zamanı yok ki,” diye ekledim, Bayan Caroline'ın gülümsediğini
ve başını iki yana salladığını görünce. “Tabii ya, geceleri öylesine
yorgun ki tek yaptığı iş salonda oturup okumak.”
“Peki, o öğretmediyse kim öğretti?” Bayan Caroline iyi niyetle
soruyordu. “Birisi öğretmiş olmalı. The Mobile Register
gazetesini okuyarak doğmadın ya.”
“Jem öyle doğduğumu söylüyor. Bir kitapta okumuş, ben
Finch değil, Bullfinch'mişim.!” Jem'in dediğine göre benim asıl
adım Jean Louise Bullfinch”miş, doğduğumda başka bir çocukla
beni karıştırmışlar, ben aslında...”
Bayan Caroline besbelli yalan söylediğimi düşünüyordu. “Hayal
gücümüzün kanatlarına tutunup uçmayalım, canım,” dedi.
“Sen iyisi mi babana söyle, artık sana öğretmeyi bıraksın. Taze bir
zihinle okuma öğrenmeye başlamak daha iyidir. Ona söyle artık
işi ben devralıyorum, verdiği hasarları gidermeye çalışacağım...”
* Finch, “saka kuşu”; bullfinch, “şakrak kuşu” anlamına geliyor. (ç.n.)
29
“Efendim?”
“Baban nasıl öğretileceğini bilmez. Haydi, şimdi bir yere
otur.”
Bir özür mırıldandım ve işlediğim suçu düşünmeye daldım.
Hiçbir zaman bilerek okuma öğrenmedim ama nasıl olduysa
oldu, günlük gazetelerin içinde izinsiz şekilde dolanıyordum.
Kilisede geçirdiğimiz o uzun saatlerde —acaba okumayı o zaman
mı öğrenmiştim?— ilahileri okuyamadığım bir zaman dilimi
hatırlamıyorum. Şimdi bu konuyu düşünmek zorunda kalınca
anlıyorum ki kendiliğinden okumuştum, tıpkı tek parça iç
çamaşırımın arka tarafını bağlamayı çevremdekilere bakmadan
öğrendiğim gibi ya da karmakarışık ayakkabı bağcıklarını bağlarken
iki fiyonk yapmayı başarmak gibi. Atticus'un hareket
eden parmağının üst tarafındaki satırların ne zaman sözcüklere
bölündüğünü hatırlamıyorum ama bütün gece belleğimde onlara
bakar, günün haberlerini, yasalaşacak önergeleri, Lorenzo
Dow'un günlüklerini dinlerdim — yani her akşam Atticus'un
kucağına tırmandığımda o tesadüfen ne okuyorsa onu. Okuma
yetimi kaybetmekten korkuncaya dek okumayı asla sevmedim.
Soluk alıp vermeyi sevmez ki insan.
Bayan Caroline'ın canını sıktığımı biliyordum, bu yüzden
sesimi kesip onu rahat bıraktım, teneffüse kadar pencereden
dışarı baktım, teneffüste Jem okul bahçesinde birinci sınıfların
arasında beni buldu. Nasıl gidiyor, diye sordu. Ona anlattım.
“Kalmak zorunda olmasaydım giderdim Jem, şu lanet kadına
göre bana okumayı Atticus öğretmiş ve bu işi bırakmalıymış.”
“Üzülme Scout,” diye beni rahatlattı Jem. “Bizim öğretmenimiz
Bayan Caroline'ın yeni bir öğretim yöntemi denediğini
söylüyor. Üniversitede öğrenmiş o yöntemi. Yakında bütün sınıflarda
uygulanacak. Öğreneceğin şeylerin çoğunu kitaplardan
öğrenmeyeceksin... Yani, ineklerle ilgili bir şeyler öğreneceksen,
gidip inek sağacaksın falan, anladın mı?”
“Anladım Jem ama ben inekleri öğrenmek istemiyorum ki,
benim...”
30
“İstemiyorum olmaz. İnekleri tanımak zorundasın çünkü
Maycomb'da hayatın önemli bir parçası onlar.”
Jem'e, aklını mı kaçırdın sen, diye sormakla yetindim.
“Birinci sınıflara bambaşka bir yöntemle öğretmeye çalışıyorlar
demeye çalışıyorum, inatçı şey. Dewey Ondalık Sistemi
deniyor buna.”
Hiçbir zaman Jem'in açıklamalarını sorgulamamış biri
olarak bu sorgulama işine şimdi başlamak için bir neden göremiyordum.
Üzerinde “kedi”, “fare”, “adam”, ve “siz” yazan
kartları Bayan Caroline'ın havaya kaldırıp bize sallaması,
Dewey Ondalık Sistemi denen şeyin bir parçasıymış. Bizden
hiçbir şey söylememiz beklenmiyordu, sınıftakiler de bu gösterilen
şeylerden sessizce birtakım izlenimler ediniyorlardı. Canım
sıkılmıştı, Dillte mektup yazmaya başladım, Bayan Caroline
beni yazarken yakaladı, babamla konuşmamı, bana bir şey
öğretmemesini söylememi istedi. “Ayrıca,” dedi, “birinci sınıfta
el yazısıyla yazmayız, matbaa harfleriyle yazarız. El yazısını
üçüncü sınıfta öğreneceksin.”
Suç Calpurnia'nındı. Yağmurlu günlerde onu deli etmemem
için bana bir yazı ödevi verirdi: Önüme bir bloknot koyar,
tepesine güzelce abeceyi yazar, sonra altına İncil'den bir bap
kopyalardı. El yazısıyla yazdığı şeyi başarılı bir şekilde yeniden
yazabilirsem, üzerine tereyağı sürülüp şeker ekilmiş bir dilim
ekmekle ödüllendirirdi beni. Calpurnia'nın defterinde duygusallık
yazmazdı: Onu ancak kırk yılda bir memnun ederdim,
o da beni kırk yılda bir ödüllendirirdi.
“Öğle yemeği için eve gidecek olanlar elini kaldırsın,” dedi
Bayan Caroline, böylece Calpurnia'ya karşı duymaya başladığım
öfkeyi yarıda kesti.
Kasabalı çocuklar ellerini kaldırdı, öğretmen sınıfa şöyle
bir baktı.
“Öğle yemeğini yanında getirmiş herkes sıranın üzerine
koysun.”
Yemek kapları ortaya çıkıverdi, tavanda metal parıltıları
gezindi. Bayan Caroline sıraların arasında bir aşağı bir yukarı
31
yürüyerek yemek kaplarına baktı, içlerini eşeledi, içlerindeki
şeyi beğendiklerini başını sallayarak onayladı, beğenmedikleri
karşısında hafifçe kaşlarını çattı. Walter Cunningham'ın sırasının
yanında durdu. “Senin yemeğin nerede?” diye sordu.
Walter Cunningham'ın yüzü, sınıftaki herkese kendisinde
bağırsak kurdu bulunduğunu söylüyordu. Ayağında ayakkabı
olmaması da kurtların nereden geldiğini gösteriyordu. İnsanlar
çiftlik avlularında, çamurlu domuz ağıllarında yalınayak
gezerken kapardı kancalı kurtları. Walter'ın pabucu olsaydı
bile, okulun ilk günü giyer, daha sonra ayağından çıkarır, kış
ortasına kadar bir daha da giymezdi. Üzerine, güzelce yamanmış
bir tulumla birlikte temiz bir gömlek giymişti.
“Bu sabah öğle yemeğini unuttun mu?” diye sordu Bayan
Caroline. Walter'ın çenesi yine seğirdi.
“Unuttum, bayan,” diye homurdandı sonunda.
Bayan Caroline masasına gitti, cüzdanını açtı. “Al sana çeyrek
dolar,” dedi Walter'a. “Git bugün çarşıda ye. Bana yarın
borcunu ödersin.”
Walter başını iki yana salladı. “I-ıh, olmaz, bayan,” derken
hafifçe heceleri uzattı.
Bayan Caroline'ın sesinden sabırsızlandığı anlaşılıyordu:
“Al, Walter, gel al şunu.”
Walter yine başını iki yana salladı.
Walter üçüncü kez başını iki yana salladığında biri, “Git
söyle öğretmene, Scout,” diye fısıldadı.
Arkama döndüm, kasabada yaşayanların çoğu ve tüm okul
servisi ahalisi bana bakıyordu. Şimdiye kadar Bayan Caroline
ile zaten iki kez konuşmuştuk, beni tanıdığına göre söyleyeceklerimi
anlayışla karşılayabilirdi, herkes böyle safça bir inançla
bana bakıyordu.
Yardımseverlik duygum kabardı, Walter adına ayağa kalktım:
“Şeyy... Bayan Caroline,” dedim.
“Ne var, Jean Louise?”
“Bayan Caroline, o bir Cunningham'dır.”
Yerime oturdum.
32
“Ne olmuş, Jean Louise?”
Her şeyi yeterince açıkladığımı sanıyordum. Bizler için her
şey yeterince açıktı: Walter Cunningham orada oturmuş bal
gibi yalan söylüyordu. Yemeğini unutmuş falan değildi, yemeği
yoktu ki. Bugün yoktu, yarın da olmayacaktı, öbür gün de. Hayatında
belki de hiçbir zaman üç çeyreği bir arada görmemişti.
Yeniden söylemeyi denedim: “Walter, Cunningham Ailesi'ndendir
o, Bayan Caroline.”
“Ne dedin, anlayamadım, Jean Louise.”
“Tamam, bayan, bir süre sonra bütün kasaba halkını tanıyacaksınız.
Cunningham'lar karşılığını ödeyemeyecekleri
hiçbir şey almamışlardır... Ne kiliseye ait yardım sepetlerini
ne yardım paralarını. Hiç kimseden hiçbir şey almazlar, kendi
yağlarıyla kavrulurlar. Fazla bir şeyleri yoktur ama neleri varsa
onunla yetinirler.”
Cunningham klanıyla —hiç değilse o klanın bir koluyla- ilgili
bilgilerim geçen kış yaşanan olaylara dayanıyordu. Walter'ın
babası, Atticus'un müvekkillerinden biriydi. Bir gece oturma
odamızda, kendisine miras olarak bırakılan şartlı bir mülk dolayısıyla
can sıkıcı bir konuşma yapmış olan Bay Cunningham
ayrılmadan önce, “Bay Finch, size borcumu ne zaman ödeyebilirim,
bilmiyorum,” demişti.
“En büyük derdin bu olsun, Walter,” diyerek yanıtladı
Atticus.
Jem'e, şartlı mülkün ne demek olduğunu sordum, Jem de
kuyruğu kapana kısılmış demektir, diye açıkladı; sonra Atticus'a,
Bay Cunningham acaba bir gün bize borcunu ödeyecek
mi, diye sordum.
“Para olarak ödeyemez,” dedi Atticus, “ama bu yıl sonuna
kadar bana borçları kalmayacaktır. Göreceksiniz.”
Gördük. Bir sabah Jem ile ikimiz arka avluda bir yük soba
odunu bulduk. Bir süre sonra arka basamaklarda bir çuval ceviz
gördük. Noel zamanı bu kez bir küfe saparna ile çobanpüskülü
geldi. O ilkbahar bir de, bir çuval şalgam gelince, Atticus,
Cunningham'ların borçlarını fazlasıyla ödediklerini söyledi.
33
“Sana neden ödemeyi böyle yapıyorlar?” diye sordum.
“Yalnızca böyle ödeyebilir de ondan. Hiç paraları yok.”
“Biz yoksul muyuz, Atticus?”
Atticus başını sallayarak onayladı. “Sahiden de yoksuluz.”
Jem burnunu buruşturdu. “Cunningham'lar kadar yoksul
muyuz?”
“Tam da o kadar değil. Cunningham'lar köylü, çiftçilik yapıyorlar,
kriz en çok onları etkiledi.”
Atticus'un dediğine göre çiftçiler yoksul olduğu için meslek
sahibi insanlar da yoksulmuş. Maycomb bir tarım bölgesi olduğu
için doktorlar, dişçiler ve avukatlar için nakit para kazanmak
zormuş. Satılmamak koşuluyla miras kalan mülk sorunu Bay
Cunningham'ın canını sıkan şeylerden sadece biriydi. Satılmama
koşulu bulunmayan topraklar tamamıyla ipotekliydi,
adamcağızın buradan elde ettiği üç beş kuruş da faize gidiyordu.
Bay Cunningham niyet etse İş Bulma Kurumu'ndan bir iş
bulabilirdi ama işlemeyi bırakınca da toprakları perişan olurdu.
Bu yüzden topraklarını elinden çıkarmamak ve kendi başına
buyruk yaşamak için aç kalmaya razıydı. Atticus'un dediğine
göre Bay Cunningham inatçı insanlar soyundan gelen biriydi.
Cunningham'ların avukata ödeyecek parası olmadığı için,
bize borçlarını neyle ödeyebileceklerse onunla ödüyorlardı.
“Doktor Reynolds'ın da,” dedi Atticus, “aynı usulle çalıştığını
biliyor muydunuz? Bir doğum yaptırmanın karşılığında bir
kilo patates alır. Bayan Scout, beni dikkatle dinlerseniz size
şartlı mülkün ne olduğunu anlatacağım. Jem bazen doğruya
çok yakın açıklamalarda bulunuyor.”
Bu şeyleri Bayan Caroline'a anlatabilseydim, zor durumda
kalmaktan ve Bayan Caroline'ın karşısında küçük düşmekten
kurtulacaktım ama bazı şeyleri Atticus kadar iyi açıklamak
yeteneğimi aşıyordu, o yüzden, “Onu mahcup ediyorsunuz,
Bayan Caroline,” dedim. “Walter'ın evde bir çeyrek doları yok
ki size getirsin, ayrıca siz soba odunu da kullanmazsınız.”
Bayan Caroline taş kesilmiş gibi duruyordu, sonra beni
yakamdan tuttu ve kendi masasına fırlattı. “Jean Louise, bu
34
sabah bu kadar yeter,” dedi. “Her açıdan kötü bir başlangıç
yapıyorsun, canım. Elini uzat.”
Elimin içine tükürecek sandım, Maycomb'da insanlar ellerini
yalnızca bunun için öne uzatırdı: Sözlü anlaşmaları resmiyete
dökmenin gelenekselleşmiş tek yöntemi buydu. Acaba ne gibi bir
pazarlık yapmıştık, merak ediyordum, bu merakıma bir yanıt
bulmak için dönüp sınıfa baktım ama sınıftakiler hiçbir şey
anlamamış gibi bana bakıyordu. Bayan Caroline cetvelini aldı,
elime hızla beş altı kez küçük birer fiske vurduktan sonra köşede
durmamı söyledi. Sonunda Bayan Caroline'ın beni dövdüğünü
anlayan sınıftakilerin hepsi kocaman birer kahkaha attılar.
Bayan Caroline aynı şeyin onların da başına gelebileceği tehdidini
savurunca, birinci sınıftakiler yeniden püskürdü ancak
üstlerine Bayan Blount'un gölgesi düşünce donup kalarak kendilerine
geldiler. Henüz Ondalık Sistem'in gizleriyle tanışmamış
olan, doğma büyüme Maycomb'lu Bayan Blount kapıda belirmişti,
ellerini kalçalarına dayayarak, “Bir daha bu sınıftan ses
duyarsam, hepinizi yakarım,” dedi. “Bayan Caroline, bu gürültü
yüzünden altıncı sınıftakiler dikkatlerini piramitlere veremiyor.”
Köşede dikilme cezam kısa sürdü. Zilin çalmasıyla rahatlayan
Bayan Caroline öğle yemeği için tek sıra olup dışarı çıkan
çocuklara bakıyordu. En son ben çıktığım için, onun sandalyeye
çöküp yüzünü elleriyle kapattığını gördüm. Bana karşı
iyi davranmış olsaydı ona üzülürdüm. Bu zavallı küçük şeye.
35
Walter Cunningham'”ı okulun bahçesinde yakalayınca sevindim
ama tam onun burnunu toprağa sürteceğim sırada Jem yetişip
beni durdurdu. “Sen ondan büyüksün,” dedi.
“Neredeyse senin yaşında,” dedim. “Onun yüzünden ben
kabahatli oldum.”
“Bırak gitsin, Scout. Ne oldu ki?”
“Öğle yemeği getirmemiş,” dedim ve Walter'ın beslenme
konusuna nasıl dahil olduğumu anlattım.
Walter yerden kalkmış, sessizce ayakta duruyor, Jem ile beni
dinliyordu. Sanki ikimizden bir saldırı bekliyormuş gibiydi,
sıkılı yumrukları yarı havadaydı. Kovalamak niyetiyle ona
doğru sertçe bir adım attım ama Jem elini uzatıp beni engelledi.
Düşünceli düşünceli Walter'a baktı. “Bay Walter Cunningham,
baban Old Sarum'lu değil mi?” diye sordu, Walter
başıyla onayladı.
Walter sanki hep balıkla beslenerek büyümüş gibiydi: Gözleri
Dill Harris'inkiler kadar maviydi, ıslak ıslaktı, çevreleri
kırmızıydı. Yüzünde renk namına bir şey yoktu, ıslak ve pembe
burnunun ucu dışında. Tulumunun askılarıyla sinirli sinirli
oynuyor, metal tokaları çekiştiriyordu.
36
Jem birden ona gülümsedi. “Bizimle birlikte eve, öğle yemeğine
gel, Walter,” dedi. “Gelirsen seviniriz.”
Walter'ın gözleri parladı, sonra karardı.
Jem, “Babamız senin babanın arkadaşı. Scout delinin tekidir...
Bir daha seninle dövüşmeyecek.”
“Orası pek belli olmaz,” dedim. Benim yerime Jem'in böyle
güvence vermesi canımı sıkmıştı ama o değerli öğle teneffüsünün
sayılı dakikaları azalıyordu. “Evet, Walter, bir daha sana
saldırmayacağım. Fasulye sevmez misin? Bizim Cal gerçekten
iyi bir aşçıdır.”
Walter daha önce durduğu yerde dikiliyor, dudaklarını
ısırıyordu. Daha fazla ısrar etmedik, neredeyse Radley'lerin
evine gelmiştik ki Walter arkamızdan seslendi: “Heey, ben de
geliyorum!”
Walter bize yetiştiğinde Jem onunla güzel güzel sohbet etti.
“Şurada bir hayalet yaşıyor,” dedi bir sır verir gibi, Radleylerin
evini parmağıyla göstererek. “Ondan söz edildiğini duydun mu
hiç, Walter?”
“Duydum zannedersem,” dedi Walter. “Okula başladığım
ilk zaman ölüyodum neredeyse, o cevizlerden yedimdi — dediklerine
göre zehir sürüyomuş, cevizleri çitin üzerinden okul
avlusuna bırakıyomuş.”
Şimdi bir yanında Walter, bir yanında ben, üçümüz birlikte
yürürken Jem, Öcü Radley'den korkmuyor gibiydi. Gerçekten
de atıp tutmaya başladı: “Bir keresinde ta evin yanına kadar
gittim,” dedi Walter'a.
“Evin ta yanına kadar giden kişi, evin yanından her geçtiğinde
koşarak geçmez ki,” dedim bulutlara bakarak.
“Kimmiş o koşan, Bayan Ukala?”
“Sen, yanında kimse olmadığı zaman.”
Evin ön merdivenlerine geldiğimizde Walter bir Cunningham
olduğunu unutmuştu. Jem mutfağa koşup Calpurnia'ya
masaya bir tabak daha koymasını söyledi, bir arkadaş getirmiştik.
Atticus, Walter ile selamlaştı, hemen hasattan söz etmeye
başladı, söylediklerini ne Jem ne de ben takip edebiliyorduk.
37
“Birinci sınıfta neden kaldım biliyor musun Bay Finch, ilkbaharda
babama yardım etmem, tarlanın otlarını temizlemem
lazımdı ama şimdi tarlada çalışacak kadar büyük biri var.”
“Ona bir kilo patatesle mi ödeme yaptınız?” diye sordum
ama Atticus bana ters ters baktı.
Walter tabağına yemek istiflerken Atticus'la iki koca adam
gibi sohbet etmelerine Jem'le ikimiz şaşırmıştık. Atticus çiftlik
sorunları konusunda yorumlarda bulunurken Walter onun sözünü
kesip evde hiç şeker pekmezi olup olmadığını sordu. Atticus,
Calpurnia'ya seslendi, Calpurnia şurup sürahisiyle geldi.
Walter'ın almasını bekledi. Walter sebzelerin ve etin üzerine bol
kepçe pekmez döktü. Belki de ben, aman kuzum, ne yapıyorsun
diye sormasaydım süt bardağına da dolduracaktı.
Sürahiyi yerine koyduğu zaman gümüş tabak tıngırdadı,
oğlan hızla ellerini kucağında birleştirdi. Daha sonra başını
çabucak eğip kaldırdı.
Atticus bana yine ters ters baktı. “Ama yemeğine şurup
doldurdu,” diye karşı çıktım. “Şurubu boca etti...”
İşte o zaman Calpurnia beni mutfağa çağırdı.
Çok öfkelenmişti, öfkelendiğinde dilbilgisi kurallarını
karman çorman ederdi. Yoksa, sakin olduğu zamanlar Maycomb”'
daki herkes kadar kurallara uygun konuşurdu. Atticus'un
dediğine göre Calpurnia siyahilerin çoğundan daha eğitimliymiş.
Gözlerini kısıp bana baktığı zaman göz çevresindeki çizgiler
derinleşti. “Biz gibi yemeyen insanlar da vardır,” diye fısıldadı
öfkeyle, “ama biz gibi yemiyorlar diye masada terslemek onları
sana kalmamış. O çocuk senin arkadaşın, masa örtüsünü
yemeye kalkışsa bile sesini çıkaramazsın, duydun mu?”
“O benim arkadaşım değil, Cal, o bir Cunningham ve...”
“Sus bakayım. İster Cunningham olsun ister başka bir şey,
bu eve ayak basan herkes arkadaşındır senin, onların yemek yiyişi
üzerine bir şey söylediğini bir daha duymayayım, sanki hanımefendi
saraydan çıkmış! Cunningham'lardan daha iyi halde
olabilirsiniz ama bu size onları küçük görme hakkı vermez...
Masada yemek yemeyi bilmiyorsan oturur mutfakta yersin!”
38
Calpurnia kıçıma fena bir şaplak atarak beni yemek odasına
postaladı. Tabağımı alıp yemeğimi mutfakta tamamladım ama
bir daha onların karşısına çıkma utancından kurtulduğuma seviniyordum.
Calpurnia'ya, “Sen görürsün,” dedim, ona gösterecektim;
yakında, o başka bir işle uğraşırken Barker Girdabı'na gidip
kendimi suya atacaktım, o zaman üzülecekti. Ayrıca şunu da ekledim:
Bana yazma öğrettiği için bugün zaten onun yüzünden başım
belaya girmişti; bu onun hatasıydı. “Gevezeliği bırak,” dedi.
Jem'le Walter okula dönmek üzere benden önce yola koyuldular;
geride kalıp Atticus'a Calpurnia'nın kötülüklerini ihbar
etmek, Radley'lerin evinin önünden tek başına koşarak geçmeye
değerdi. “Ne dersen de, Jem'i benden daha çok seviyor,” diyerek
sözlerimi tamamladım, Atticus'a hiç zaman kaybetmeden
Calpurnia'yı hemen işten atmasını söyledim.
“Jem onu senin yarın kadar bile üzmüyor, bunu hiç düşündün
mü?” Atticus'un sesi sertti. “Ne şimdi ne daha sonra
onu postalamak gibi bir niyetim var. Cal olmadan bir gün bile
idare edemeyiz, bunu düşündün mü hiç? Cabin senin için neler
yaptığını düşün, sense onu acaba ne kadar önemsiyorsun?”
Okula döndüm, Calpurnia?dan nefret etmeye devam ediyordum,
ancak ani bir çığlık sesiyle bu güceniklik duygum paramparça
oldu. Başımı kaldırıp baktığımda Bayan Caroline'ı sınıfın
ortasında dikilirken gördüm, yüzü dehşetten gerilmişti. Belli ki
öğretmen olduğunu hatırlayacak kadar kendini toparlamıştı.
“Canlı hem de!” diye çığlık attı.
Sınıftaki erkekler hep birden yardımına koştu. Aman Yarabbi,
bir fareden korktuğunu sanmıştım. Yaşayan hiçbir yaratık
karşısında soğukkanlılığını kaybetmeyen Küçük Chuck,
“Nereye gitti, Bayan Caroline?” diye soruyordu. “Nereye gitti,
çabuk söyleyin!” —arkasındaki oğlana döndü— “Kapıyı kapat,
onu yakalayalım. Çabuk söyleyin efendim, nereye gitti?”
Bayan Caroline titreyen parmağıyla yeri ya da bir masayı
değil, tanımadığım iriyarı bir oğlanı gösterdi. Küçük Chuck'ın
yüzü buruştu, alçak sesle, “Şu oğlan mı, efendim?” diye sordu.
“Doğru efendim, o oğlan canlı. Bir sebepten sizi korkuttu mu?”
39
Bayan Caroline çaresizlik içinde, “Yanından geçiyordum, o
şey saçlarının arasından yürüye yürüye çıktı... Saçlarının arasından,”
dedi.
Küçük Chuck?ın yüzüne bir gülümseme yayıldı. “Bitten
korkacak ne var, efendim. Hiç bit görmediniz mi? Artık korkmayın,
siz masanıza dönün, dersinize devam edin.”
Küçük Chuck, bölge halkının bir sonraki öğünde karnını
nasıl doyuracağını bilmeyen üyelerinden biriydi ama doğuştan
soyluydu. Elini Bayan Caroline'ın dirseğinin altına koyup onu
sınıfın önüne götürdü. “Artık kaygılanmayın, efendim,” dedi.
“Bitten korkulur mu hiç. Ben size biraz soğuk su getireyim.”
Bite ev sahipliği eden oğlan, yol açtığı bu heyecandan hiç
etkilenmemişti. Kafasının, alnının üst tarafına gelen bölgesini
karıştırıyordu, konuğunu buldu ve başparmağıyla işaretparmağı
arasında ezdi.
Bayan Caroline dehşet içinde, büyülenmiş gibi bu sahneyi
izliyordu. Küçük Chuck karton bardakta su getirdi, öğretmen
de suyu bir güzel içti. Sonunda sesi düzeldi. Usulca sordu: “Senin
adın ne, oğlum?”
Oğlan gözlerini kırpıştırdı. “Kimin, benim mi?” Bayan Caroline
başıyla onayladı.
“Burris Ewell.”
Bayan Caroline yoklama defterine baktı. “Burada bir Ewell
var, ama ilk adı yazılmamış... Nasıl yazılıyor adın?”
“Bilmiyorum. Evde bana Burris diyorlar.”
“Peki, Burris,” dedi Bayan Caroline, “bu öğleden sonra
seni izinli saysak iyi olacak galiba. Eve gidip başını yıkamanı
istiyorum.”
Masasından kalın bir kitap aldı eline, sayfalarını karıştırdı,
bir şeyler okudu. “Evde yapılacak en iyi şey... Burris, eve gideceksin
ve başını kül alaşımlı sabunla yıkayacaksın. Yıkadıktan
sonra kafa derine gaz süreceksin.”
“Neyçin, öğretmenim?”
“Şu... Şu bitlerden kurtulmak için. Bak, Burris, öteki arkadaşların
da bitlenebilirler, bunu istemezsin, değil mi?”
40
Oğlan ayağa kalktı. Hayatımda gördüğüm en kirli insandı.
Boynu koyu gri olmuştu, ellerinin üstü pislik içindeydi, tırnaklarının
içi ta etine kadar kapkaraydı. Bayan Caroline'a dik dik
baktı, gözleri ve göz çevresi, yüzünde temiz kalmış yumruk
büyüklüğünde tek bölgeydi. Belki de sabahleyin daha çok Bayan
Caroline ile ikimiz sınıftakileri oyaladığımız için, hiç kimse
onu fark etmemişti.
“Burris,” dedi Bayan Caroline, “lütfen, yarın okula gelmeden
önce yıkan.”
Çocuk birden güldü. “Sen beni eve göndermiyosun, öğretmen,”
dedi. “Ben zaten gidiyodum... Bu yıllık okul cezamı
tamamladım.”
Bayan Caroline anlamadı. “Ne demek istiyorsun?” dedi.
Oğlan yanıt vermedi. Alay edercesine burnundan kısa bir
horultu çıkardı.
Sınıftaki kıdemli öğrencilerden biri yanıt verdi: “O EwelPların
oğlu, efendim,” dedi; ben de acaba bu açıklama benimki
kadar başarısız olacak mı diye merak ediyordum. Ama Bayan
Caroline gerisini dinlemeyi istermiş gibi görünüyordu. “Okul
onun gibilerle dolu. Her yıl okulun birinci günü gelir, sonra
okulu bırakırlar. Okul kaçaklarını yakalayan bayan onları şerifle
korkutarak okula getirtir ama okulda tutmaya çalışmaz.
Adlarını sınıf listesine yazar, okulun ilk günü onları okula getirtir,
böylece yasanın buyruğu yerine gelmiş olur. Yılın geri
kalanında onları yok yazmanız gerekiyor...”
“Peki ama ana babaları ne olacak?” diye sordu Bayan Caroline,
sahiden meraklanarak.
“Anneleri yok,” yanıtını aldı, “babaları da kavgacıdır.”
Bu konuşma Burris Ewell'ın gururunu okşamıştı. “Üç yıldır
okul açıldığında, ilk gün birinci sınıfa geliyom,” dedi açık açık.
“E, herhalde bu yıl akıllı olursam ikinci sınıfa geçirtirler...”
Bayan Caroline, “Yerine otur, lütfen, Burris,” dedi ve o
bunu der demez öğretmenin büyük bir hata yaptığını anladım.
Oğlan yüksekten atıp tutarken birden öfkelendi.
“Oturt da görelim, öğretmen hanım.”
41
Küçük Chuck ayağa kalktı. “Bırakın gitsin, efendim,” dedi.
“Huysuzun, aksinin tekidir. Olay çıkarabilir, ayrıca burada küçükler
var.”
Gördüğüm en ufak tefek çocuktu ama Burris Ewell ona
doğru döndüğünde Küçük Chuck'ın sağ eli cebine gitti. “Ayağını
denk al, Burris,” dedi, “şakam yoktur, öldürürüm. Haydi
evine git.”
Burris beline kadar bile gelmeyen bir çocuktan korkmuş
gibiydi, Bayan Caroline da bu fırsattan yararlandı: “Evine git,
Burris. Gitmezsen müdürü çağıracağım,” dedi. “Zaten bunu
nasıl olsa bildirmek zorundayım.”
Oğlan alay eder gibi güldü, acele etmeden kapıya doğru
yürüdü.
Yeterince uzaklaşınca geriye dönüp bağırdı: “Bildirirsen bildir
be, lanet olası! Bana bişey yaptıracak öğretmen, o sümüklü
şıllık anasından doğmadı daha! Beni burdan gönderen sen değilsin,
bunu unutma, beni sen göndermiyosun!”
Bekledi, öğretmenin ağladığından emin olunca ayaklarını
sürüye sürüye çıkıp gitti.
Hepimiz hemen masanın çevresine toplandık, herkes kendince
öğretmeni teselli etmeye çalışıyordu. Çok aşağılık biri...
Bel altına vuruyor... Sizi bu tür çocuklara öğretmenlik etmek
için çağırmadılar... Maycomb'lular öyle değildir, Bayan Caroline,
inanın... Üzülmeyin artık, efendim. Bayan Caroline, haydi
bize bir hikâye okuyun. Bu sabah okuduğunuz o kedi şeyi vardı
ya, çok güzeldi...
Bayan Caroline gülümsedi, sümkürdü ve “Teşekkür ederim,
güzel çocuklarım,” dedikten sonra bizi sıralarımıza gönderdi,
bir kitap açtı, birinci sınıf öğrencilerinin aklını karıştıran uzun
bir hikâye okudu; hikâye holde yaşayan bir kara kurbağayla
ilgiliydi.
O gün dördüncü kez Radley'lerin evinin önünden geçerken
ikisinde dörtnala koşarak geçmiştim— içime çöken kasvet
duygusu, en az o evinki kadar derindi. Okul yılının geri kalanı
da bu ilk günkü kadar heyecanlı geçecekse, belki biraz eğlen-
42
celi olabilirdi ama okumaktan ve yazmaktan dokuz ay uzak
kalmayı düşündükçe, alıp başımı gitmek geliyordu içimden.
Akşamüzerine doğru yolculuk planlarımın hepsi tamamdı;
işten dönen Atticus'u karşılamak üzere Jem'le kaldırımda yarışırken
kendimi pek de zorlamadım. Atticus'un postanenin
köşesini döndüğünü uzaktan gördüğümüzde onu karşılamak
üzere koşardık. Atticus öğleyin anlattığım o gözden düşme öyküsünü
unutmuşa benziyordu; okulla ilgili sorular sorup durdu.
“Evet”, “hayır” gibi kısa yanıtlar verdim, o da beni zorlamadı.
Calpurnia benim çok kötü bir gün geçirdiğimi hissetmiş olmalı
ki akşam yemeğini hazırlarken kendisini seyretmeme izin
verdi. “Aç ağzını yum gözünü, sana bir sürprizim var,” dedi.
Kıtırlı ekmek pek sık yaptığı bir şey değilmiş, dediğine göre
zamanı olmuyormuş ama bugün ikimiz de okula başladığımız
için çok işi olmamış. Kıtırlı ekmeği sevdiğimi biliyordu.
“Bugün senin yokluğunu hissettim,” dedi. “Ev öylesine 1ssızlaşmış
gibi geldi ki bana saat iki dolaylarında radyoyu açmak
zorunda kaldım.”
“Neden? Jem'le ikimiz hava yağmurlu olmadıkça eve girmeyiz
ki zaten.”
“Biliyorum,” dedi, “ama biriniz hep sesimi duyacak mesafede
olurdunuz. Günde kaç saati sizi çağırmakla geçiriyorum,
merak ediyorum doğrusu. Eveet,” dedi, mutfak sandalyesinden
kalkarak, “bugünlük bu kadar kıtırlı ekmek yeter bence. Haydi,
sen şimdi git, ben masayı hazırlayayım.”
Calpurnia eğilip beni öptü. Giderken, acaba Calpurnia*ya
ne oldu diye düşündüm. Gönlümü almak istemişti, hepsi bu.
Bana her zaman çok sert davranırdı, sonunda bunun acımasızlık
olduğunu anlamış, üzülmüştü ama bunu söylemeyecek
kadar inatçıydı. O günkü kabahatlerim beni çok yormuştu.
Akşam yemeğinden sonra Atticus gazetesini alıp oturdu ve
“Scout, okumaya hazır mısın?” dedi. Tanrı'dan daha başka
bir şey isteyemezdim, hemen ön verandaya koştum. Atticus
beni izledi.
“Bir şey mi var, Scout?” dedi.
43
Atticus'a kendimi iyi hissetmediğimi söyledim, onun açısından
bir sakıncası yoksa okula gitmek istemiyordum.
Atticus sallanan sandalyeye oturup bacak bacak üstüne attı.
Parmakları saat cebini arayıp buldu, cebin içinde kayboldu;
ancak böyle yapınca düşünebildiğini söyledi. Tatlı bir sessizlik
içinde bekledi, ben de kendi görüşümü desteklemeye çalıştım:
“Sen okula gitmedin, pekâlâ başarılısın, ben de evde kalacağım.
Büyükbabam sana ve Jack Amca'ya her şeyi öğretmiş, sen de
bana öğretirsin.”
“Hayır, öğretemem,” dedi Atticus. “Ben çalışıp para kazanmak
zorundayım. Üstelik seni okula göndermediğim için bana
ceza verirler — bu gece sana bir doz müshil ile antiasit gerekli,
yarın da okul.”
“Ben iyiyim, sahi söylüyorum.”
“Bence de. Peki, sorun ne?”
O gün başıma gelen aksilikleri birazcık birazcık anlattım.
“,..Sonra senin bana hep yanlış öğrettiğini söyledi, yani bir
daha okuyamayacağız, asla. N'olur beni okula gönderme,
nolursun.”
Atticus ayağa kalktı, verandanın öteki ucuna kadar yürüdü.
Morsalkımı inceleme işini bitirince dönüp yanıma geldi.
“Her şeyden önce,” dedi, “basit bir sır öğrenirsen her türlü
insanla anlaşman kolaylaşır, Scout. Bir insanı anlayabilmek
için, o insanın baktığı açıdan bakmayı becerebilmelisin...”
“Efendim?”
“Kendini onun yerine koyup her şeyi onun gördüğü gibi
görmelisin.”
Atticus bugün pek çok şey öğrendiğimi söyledi, Bayan Caroline'ın
kendisi de çeşitli şeyler öğrenmişti. Her şeyden önce
bir Cunningham'a bir şey vermemesi gerektiğini biliyordu artık
ama Walter'la ikimiz kendimizi öğretmenin yerine koysaydık,
onun yaptığı hatanın onurlu bir hata olduğunu görecektik.
Maycomb'daki âdetleri bir günde öğrenmesini bekleyemezdik
ondan, bazı şeyleri akıl edemediği için onu suçlayamazdık.
44
“Hiç de bile,” dedim. “Ona bir şey okumamam gerektiğini
ben de akıl edemedim ama o beni suçladı. Baksana Atticus,
okula gitmek zorunda değilim.” Birden aklıma bir şey geldi.
“Burris Ewelbı hatırlıyor musun? Sadece ilk gün okula gidiyor.
Okula gitmeyen çocuklardan sorumlu olan kadın onun adını
sınıf listesinde gösterdiği zaman yasanın gereğini yerine getirmiş
oluyor ve...”
“Sen öyle bir şey yapamazsın, Scout,” dedi Atticus. “Bazen,
belli durumlarda yasayı biraz esnetmek gerekebilir. Senin
durumundakiler için yasa katıdır. O yüzden okula gitmek
zorundasın.”
“O gitmezken iyi ama ben gitmek zorundayım. Nedenini
anlamıyorum.”
“O zaman dinle.»
Atticus, Ewellların üç kuşaktır Maycomb'un yüz karası
olduğunu söyledi. Onun hatırladığı kadarıyla hiçbiri bir gün
olsun dürüstçe bir şey yapmamış. Atticus bir gün bir Noel ağacını
atmaya giderken beni de götürecek, bana onların nerede ve
nasıl yaşadığını gösterecekti. İnsan olmalarına karşın hayvan
gibi yaşıyorlardı. “Onlar canları istediği zaman, eğitim görmek
gibi küçük bir istek duydukları zaman okula gidebilir,”
dedi Atticus. “Onları zorla okulda tutmanın yolları var ama
EwelPlar gibi insanları ille de yeni bir çevreye girmeye zorlamak
aptalca bir şey, sonra...”
“Ama ben yarın okula gitmezsem beni zorlayacaksın.”
“Bu konuyu burada keselim,” dedi Atticus sertçe. “Siz,
Bayan Scout Finch, normal insanlar sınıfındansınız. Yasalara
uymanız gerekir.” Dediğine göre EwelPlar, Ewell denen insanlardan
oluşan özel bir topluluğun üyeleriymiş. Bazı koşullarda
normal insanlar sağduyulu davranıp Ewellların bazı hareketlerini
görmezden gelmek gibi basit bir yöntemle onlara bazı özel
ayrıcalıklar tanıyorlarmış. Okula gitmek zorunda değillermiş,
bir kere. İkincisi, Burris'in babası Bay Bob Ewell'ın mevsim dışı
avlanmasına, tuzak kurmasına izin veriliyormuş.
45
“ Atticus, bu iyi bir şey değil,” dedim. Maycomb'da mevsim
dışı avlanmak yasaya göre suçtu, halkın gözünde de ağır bir
kabahatti.
“Yasaya aykırı, tamam,” dedi babam, “ayrıca kötü bir şey,
o da kabul ama bir adam yardım çeklerini sarı viskiye yatırıyorsa,
çocukları açlık sancısından dolayı öyle bir ağlar ki.
Bu yöredeki toprak sahipleri arasında, babalarının vurduğu
herhangi bir av hayvanını o çocuklardan esirgeyecek birini tanımıyorum.”
“Bay Ewell'ın böyle yapmaması gerek.”
“Elbette yapmamalı ama huyundan vazgeçmiyor. Sen de
bunun acısını çocuklarından mı çıkaracaksın?”
“Hayır,” diye mırıldandım ve son bir kez daha ayak diredim:
“Ama okula gitmeye devam edersem, bir daha asla bir
şey okuyamayız.”
“Seni asıl kaygılandıran bu, değil mi?”
“Evet.”
Atticus başını eğip bana baktığında yüzünde gördüğüm
ifade umut vericiydi. “Uzlaşma nedir bilir misin?” diye sordu.
“Yasayı esnetmek.”
“Hayır, iki tarafın rızasıyla bir anlaşmaya varmaktır. Bu iş
böyle olur,” dedi. “Sen okula gitmenin gerekliliğini kabul edersen,
eskisi gibi her gece okumaya devam ederiz. Anlaştık mı?”
“Evet, efendim!”
“Alışılmış formalitelere gerek kalmadan anlaşmanın imzalandığını
kabul edeceğiz,” dedi Atticus. “Ha, aklıma gelmişken,
Scout, sakın okulda bu anlaşmadan söz etme.”
“Neden?”
“Ne yazık ki bu davranışımız daha eğitimli yetkililerce hiç
hoş karşılanmayacaktır.”
Jem'le ikimiz babamızın son arzu, son vasiyet diline alışıktık,
her zaman Atticus'un sözünü kesip anlayamadığımız şeyleri
bize çevirmesini istemekte serbesttik.
“Ne?”
46
“Ben hiç okula gitmedim, doğru,” dedi, “ama bana öyle
geliyor ki Bayan Caroline'a her gece bir şeyler okuduğumuzu
söylersen Bayan Caroline beni azarlar, ben de azarlamasını
istemem.”
Atticus o akşam bizi çok eğlendirdi, anlaşılır hiçbir nedeni
olmaksızın bir bayrak direğinin üzerine oturan bir adamla ilgili
bir gazete haberi okudu, bu da Jem''in ertesi cumartesiyi ağaç
evin tepesinde geçirmesi için yeterli bir neden oldu. Jem kahvaltıdan
sonra ağaca çıkıp güneş batana kadar orada oturdu, Atticus
onun gereksinim duyduğu şeyleri sağlama yollarını tıkamasaydı
bütün gece orada kalacaktı neredeyse. Günün büyük
bir bölümünü ağaca inip çıkarak geçirdim, onun ayak işlerine
baktım, ona kitap, yemek, su gibi şeyler taşıdım, tam ona gece
örtüneceği battaniyeyi götürüyordum ki Atticus onunla hiç ilgilenmezsem
Jem'in aşağı ineceğini söyledi. Atticus haklıydı.
47
Okul günlerimin geri kalanı ilk günden daha iyi geçmedi. Günlerim,
yavaş yavaş ilerleyip bir Ünite'ye dönüşen sonu gelmez
bir Proje'den farksızdı. Bana Grup Dinamiği'ni öğretmek gibi
iyi niyetli ama nafile bir çabayla Alabama Eyaleti, kilometrelerce
elişi kâğıdı ve mum boya harcadı. Jem'in Dewey Ondalık
Sistemi dediği şey o yılın sonunda okul çapında uygulanmaya
başlandı, bu yüzden o yöntemi başka öğretim teknikleriyle
karşılaştırma şansım olmadı. Tek yapabileceğim şey çevreme
bakmaktı: Atticus ile amcam —eğitimini evde tamamlayan amcam-
her şeyi biliyordu; hiç değilse birinin bilmediğini, öteki
biliyordu. Ayrıca babamın yıllarca eyalet yasama meclisinde
çalıştığını, her seferinde karşısına rakip bile çıkmadan, hem
de öğretmenlerimin iyi vatandaşlığın gelişimi için gerekli gördükleri
düzeltmelerden yoksun olarak yeniden seçildiğini görmezden
gelemezdim. Yarı Ondalık Sistem'le, yarı cezalandırma
sistemiyle eğitim gören Jem tek başınayken de grup içindeyken
de başarılı oluyordu ama o iyi bir örnek değildi; insanların
geliştirdiği hiçbir eğitim sistemi onun kitaplara ulaşmasını engelleyemezdi.
Bana gelince, ben Time dergisinden, evde elime
geçtikçe okuduğum şeylerden öğrendiklerim dışında bir şey
bilmiyordum ama Maycomb eğitim sisteminin koşu bandı üze-
48
rinde acele etmeksizin ilerlerken bir şeylerin elimden hileyle
alındığı duygusundan kurtulamıyordum. Elimden alınan o şey
neydi, bilmiyordum ama bu eyaletin niyetinin bana on iki yıl
can sıkıntısı yaşatmak olduğuna inanmıyordum.
Ders yılı ilerlerken, saat üçe kadar dersi olan Jem'den yarım
saat önce okuldan çıktığım için Radley'lerin evinin önünden
geçerken olabildiğince hızlı koşuyor, ön verandamıza ulaşana
ve kendimi güvende hissedene kadar durmuyordum. Bir gün
öğleden sonra yine böyle koşarken gözüme bir şey ilişti, öyle
bir şeydi ki derin bir soluk aldım, uzun uzun çevreme baktım,
sonra geri döndüm.
Radley'lerin arazisinin kenarında yaprağını dökmeyen iki
meşe ağacı vardı; kökleri yan sokağa kadar uzamış, yolda tümsekler
oluşmasına yol açmıştı. Ağaçlardan birindeki bir şey
dikkatimi çekti.
Ağaçlardan birinin, göz hizamın biraz yukarısındaki kovuğundan
bir folyo kâğıdının ucu görünüyor, öğle sonrası
güneşinde bana göz kırpıyordu. Bir kez daha çevreme hızla
baktıktan sonra parmak uçlarımda yükselerek deliğe uzandım,
dış ambalajının içinden iki parça çiklet aldım.
İlk anda çikletleri hızla ağzıma atma dürtüsü duydum
ama nerede olduğumu hatırladım. Eve koştum, ön verandaya
ulaşınca ganimetlerimi inceledim. Çiklet taze görünüyordu.
Kokladım, kokusunda bir şey yoktu, yaladım, biraz bekledim.
Ölmediğimi görünce ağzıma attım: Wringley's Naneli Çikleti.
Jem geldiği zaman sakızı nereden aldığımı sordu. Almadığımı,
bulduğumu söyledim.
“Bulduğun şeyleri ağzına atma, Scout.”
“Yerde bulmadım ki, bir ağaçta buldum.”
Jem homurdandı.
“Şeyy,” dedim, “şurada, hani okul yolu üzerinde bir ağaç
var ya, O ağaçtan ucu görünüyordu.”
“Hemen çıkar onu ağzından!”
Çıkardım. Şekeri bitmek üzereydi. “Bütün öğleden sonra
çiğnedim, henüz ne öldüm ne de hastalandım.”
49
Jem ayağını yere vurdu. “Oradaki ağaçlara dokunman bile
hata, bunu bilmiyor musun? Dokunursan ölürsün!”
“Ama sen bir kere eve dokunmuştun!”
“O başka! Koş ağzını çalkala... Hemen, duydun mu ne dediğimi?”
“Çalkalamayacağım, ağzımdaki tat gider çalkalarsam.”
“Çalkalamazsan seni Calpurnia'ya şikâyet ederim!”
Calpurnia'yla dalaşmayı göze almaktansa Jem'in dediğini
yaptım. Neden bilmem, bu ilk okul yılı aramızdaki ilişkide
büyük bir değişikliğin ortaya çıkmasına neden olmuştu: O her
işime burnunu sokan, zorba, insafsız Calpurnia gitmiş, yerine
genel bir itiraz kapsamında hoşgörülü homurtular çıkarmakla
yetinen bir Calpurnia gelmişti. Bana gelince, bazen onu kışkırtmak
için olmadık çabalar harcıyordum.
Yaz gelmek üzereydi; Jem'le ikimiz yazın bir an önce gelmesini
istiyorduk. Yaz bizim için en iyi mevsimdi: Yaz demek,
sinek teliyle kapatılmış arka verandada, portatif karyolada
uyumak ya da ağaç evde uyumaya çalışmak demekti; en güzel
yiyecekler demekti; sıcaktan kavrulan binbir renkli doğa manzaraları
demekti ama her şeyden önce de Dill demekti.
Okulun son günü bizi erken bıraktılar, Jem'le birlikte eve
yürüdük. “Galiba yarın bizim Dill buraya dönecek,” dedim.
“Belki yarından sonra,” dedi Jem. “Mississippi'de okullar
bir gün sonra kapanıyor.”
Radley'lerin evinin oradaki yeşil yapraklı meşe ağacının yanına
geldiğimizde, sakızları bulduğum ağaç kovuğunu yüzüncü
kez göstermek, sakızları orada bulduğuma Jem'i inandırmak
için parmağımı kaldırmıştım ki kendimi başka bir alüminyum
folyoyu gösterirken buldum.
“Görüyorum, Scout! Görüyorum.”
Jem sağa sola baktı, yukarı doğru uzandı, küçük, parlak
paketi alıp yavaşça cebine koydu. Koşa koşa eve geldik ve ön
verandada, çiklet paketlerinden biriktirilmiş alüminyum folyo
parçalarıyla yamalı küçük kutuya baktık. Nişan yüzüklerinin
konduğu türden, küçücük bir kilit dili olan mor kadife bir ku-
50
tuydu. Jem o küçük kilit dilini açtı. İçinde ovulup parlatılmış,
üst üste konmuş iki madeni para vardı. Jem paraları inceledi.
“Kızılderili şefleri,” dedi. “Bin dokuz yüz altı, Scout, biri
de bin dokuz yüz. Bunlar gerçekten eski.”
“Bin dokuz yüz mü?” diye tekrarladım. “Baksana...”
“Sus bir dakika. Düşünüyorum.”
“Jem, sence bu kovuk birinin bir şeyler gizlediği bir yer mi?”
“Yoo, bizden başka buradan geçen pek yok ki, bazı büyükler
dışında...”
“Büyüklerin gizleme yerleri olmaz. Sence bunları alıkoyalım
mı, Jem?”
“Ne yapacağımızı bilmiyorum, Scout. Kime geri verebiliriz?
Benim bildiğim bir şey varsa o da buradan kimsenin geçmediği...
Cecil arka sokaktan geçiyor, eve gitmek için ta kasabanın
çevresinden dolanıyor.”
Cecil Jacobs bizim sokağın öteki başında, postanenin yanında
oturuyor, Radley'lerin ve Lafayatte Dubose'un evinin önünden
geçmemek için her okul günü tam bir buçuk kilometre yol
yürüyordu. Bayan Dubose'un evi bizimkinden iki ev ötedeydi;
bütün mahalle Bayan Dubose'un bugüne kadar yaşamış en aksi
kadın olduğunu düşünüyordu. Atticus yanında olmadan Jem
onun evinin yanına yaklaşmazdı.
“Ne yapmamız gerekir sence, Jem?”
Bulunan bir şey, o şeyin sahibi çıkmadıkça, bulana aitti. Ara
sıra bir kamelya çiçeği koparmak, bir yaz günü Bayan Maudie
Atkinson'ın ineğinden biraz sıcak süt fışkırtmak ya da birinin
yeşil elmalarını afiyetle yemek bizim ahlak kültürümüzün bir
parçasıydı ama para farklı bir şeydi.
“Bak sana ne diyeceğim,” dedi Jem. “Bu paraları okul açılıncaya
kadar saklayalım, okul açılınca gider herkese sorarız,
bunlar sizin mi diye. Belki de otobüse binen çocuklardan birinindir,
belki... bugün otobüse yetişmek için acele ederken
unutmuştur. Bunlar birine ait, bunu biliyorum. Baksana nasıl
pırıl pırıllar. Biriktirmek için konmuş.”
51
“Evet de para biriktirir gibi neden çiklet biriktirsin insan?
Dayanıklı bir şey değil ki.»
“Bilmiyorum, Scout. Ama bunlar o kişi için önemli olmalı...”
“Nereden biliyorsun, Jem...”
“Şeyy, Kızılderili sikkeleri... Kızılderililere ait. Bunlar çok
tılsımlıdır, insana şans getirir. Hiç aklında yokken kızarmış tavuk
bulmak gibi şanslardan söz etmiyorum, uzun ömür, sağlık,
altı haftalık testlerde başarılı olmak... Bir insanın gerçekten
önem verdiği şeyler. Ben bu paraları sandığıma koyacağım.”
Jem odasına girmeden önce uzun uzun Radley'lerin evine
baktı. Yine bir şeyler düşünüyor gibiydi.
İki gün sonra Dill geldi, yüzü mutluluktan parlıyordu; ta
Meridian'dan Maycomb Kavşağı'na (kibarlık olsun diye böyle
denirdi ancak aslında Abbott sınırları içindeydi) kadar tek başına
trenle gelmişti, teyzesi Bayan Rachel, Maycomb'un tek taksisiyle
onu kavşakta karşılamıştı; Dill trenin yemek vagonunda
yemek yemiş, birbirine iple bağlanmış iki ikizi St Louis*de trenden
inerken görmüştü ve her türlü tehdide karşın martavallarına
devam ediyordu. Gömleğine düğmelenen o iğrenç mavi
şortu çıkarmış, beli kemerli gerçek bir kısa pantolon giymişti;
biraz kilo almış gibiydi, boyu uzamamıştı. Babasını gördüğünü
söyledi. Dilin babası bizimkinden uzundu, sivri uçlu siyah
sakalları vardı, L&.N Demiryolları genel müdürüydü.
“Bir ara makiniste yardım ettim,” dedi Dill esneyerek.
“Amma da yardım etmişsindir ha, Dill. Kes artık,” dedi
Jem. “Bugün ne oynayacağız?”
“Tom, Sam ve Dick,” dedi Dill. “Haydi ön avluya geçelim.”
Dill, Rover Boys serisini oynamak istiyordu çünkü üç
kişilik başrol vardı. Bizim oyunlarda küçük rolleri oynamaktan
sıkılmıştı.
“Ben onlardan bıktım,” dedim. Tom Rover rolünü oynamak
istemiyordum çünkü Tom gösterinin bir yerinde birden
belleğini kaybediyor, ta sonuna kadar bir daha senaryoda yer
almıyor, sonunda Alaska'da ortaya çıkıyordu.
“Bize bir oyun uydur, Jem,” dedim.
52
“Oyun uydurmaktan bıktım.”
Özgürlüğümüzün ilk günleriydi ve biz bıkmıştık. Yazın nelere
gebe olduğunu merak ediyordum.
Ön avluya geçtik, Dill durdu, eğilip Radley'lerin evinin
kasvetli ön yüzüne baktı. “Ölüm... Ölüm kokusu alıyorum,”
dedi. “Evet alıyorum, yemin ederim,” diye ekledi; ben de ona
çenesini kapatmasını söyledim.
“Yani ölmek üzere olan birinin kokusunu aldığını mı söylemek
istiyorsun?”
“Hayır, bir insanı koklarsam yakında ölüp ölmeyeceğini
bilirim. Yaşlı bir kadın öğretti bunu bana.” Dill eğilip beni
kokladı. “Jean-Louise-Finch, üç güne kadar öleceksin.”
“Dill, çeneni kapatmazsan seni döverim, çarpık bacak. Ciddi
söylüyorum!”
“Kes sesini,” diye homurdandı Jem, “Sıcak Buharlara inanırmış
gibi davranıyorsun.”
“Sen de inanmazmış gibi,” dedim.
“Sıcak Buhar nedir?”
“Geceleyin hiç ıssız bir yolda yürüyüp sıcak bir yerin yanından
geçmedin mi?” diye sordu Jem. “Sıcak Buhar, cennete
gidemeyen, 1ssız yollarda başıboş dolaşan biridir, öyle birinin
içinden geçersen, öldüğün zaman sen de sıcak buhar olursun,
sen de geceleyin başıboş dolaşır, insanların soluğunu emersin.”
“Öyle birinin içinden geçmemek için ne yapmak gerekiyor?”
“Bir şey yapamazsın,” dedi Jem. “Bazen yolunu tıkar, yola
yayılır ama içinden geçmek zorunda kalırsan, “Işıklı melek,
yaşayana can gerek; çekil yolumdan, yutma soluğumu içine
çekerek, demen gerekir. Böyle dersen, etrafına dolanmasını
engellersin.”
“Söylediği tek kelimeye bile inanma, Dill,” dedim. “Calpurnia'ya
göre bunların hepsi zenci uydurması.”
Jem bana kötü kötü kaşlarını çattı ama, “Eee, bir şey oynayacak
mıyız, oynamayacak mıyız?” dedi.
“Gelin araba lastiğiyle yuvarlanalım,” dedim.
Jem içini çekti. “Ben lastiğin içine sığmıyorum ki.”
53
“Sen de itersin.”
Arka avluya koştum, evin altından eski bir araba lastiğini
çekerek çıkardım. Tokatlayarak lastiği ön avluya yuvarladım.
“İlk ben bineceğim,” dedim.
Dill ilk kendisinin binmesi gerektiğini, yeni geldiğini söyledi.
Jem hakemlik etti, ilk şansı bana verecekti ancak Dill daha
uzun süre binecekti. Dertop olup lastiğin iç tarafına yerleştim.
Sıcak Buharlar konusunda kendisine karşı çıktığım için
Jem'in alındığını fark etmemiştim, meğer bu yüzden beni hak
ettiğim şekilde ödüllendirmek için uygun bir fırsat kolluyormuş.
Araba lastiğini kaldırımdan aşağı var gücüyle ittiğinde
bunu anladım. Yer, gök, evler, hepsi çılgın bir resim paletinde
birbirine girdi, kulaklarım zonkluyordu, boğulacak gibiydim.
Durmak için ellerimi dışarıya çıkaramıyordum, ellerim göğsümle
dizlerimin arasında sıkışıp kalmıştı. Jem'in benden ve
lastikten hızlı koşmasını ya da kaldırımdaki bir tümseğe takılıp
durmayı ümit edebiliyordum yalnızca. Jem arkamdan bağırarak
koşuyordu, sesini duyuyordum.
Lastik çakılların üzerinde zıplaya zıplaya yolun karşı tarafına
yuvarlandı, bir çite çarptı, beni de bir şişe mantarı gibi
kaldırıma fırlattı. Başım dönüyor, midem bulanıyordu, betonun
üzerinde boylu boyunca yatıyor, yine de başımı iki yana
sallıyordum, uğultusu geçinceye kadar kulaklarımı yumrukladım
ve Jem''in sesini duydum: “Scout, kaç oradan, buraya gel!”
Başımı kaldırdım, tam önünde durduğum Radley'lerin evinin
merdivenlerine baktım. Buz kesmiştim.
“Gel, Scout, orada yatma öyle!” Jem çığlık çığlığa bağırıyordu.
“Ayağa kalk, kalkamıyor musun?”
Ayağa kalktım, buzlarım çözülürken titriyordum.
“Lastiği de al!” diye bağırdı Jem. “Lastiği de getirsene! Sende
hiç akıl yok mu be?”
Koşabilecek duruma gelince titreyen bacaklarımın elverdiği
ölçüde hızlı koşarak yanlarına gittim.
“Lastiği neden getirmedin?”
“Sen getirsene!” diye bağırdım.
34
Jem sustu.
“Haydi git, bahçe kapısının hemen ağzında duruyor. Zaten
sen o eve dokunmuştun bir keresinde, hatırlamıyor musun?”
Jem öfkeyle bana baktı, öneriyi geri çeviremezdi, kaldırımdan
aşağı koştu, bahçe kapısında durdu, sonra birden içeri
koşup lastiği aldı.
“Gördünüz mü?” Jem zafer kazanmış halde bizi azarlıyordu.
“Çok basit. Yemin ediyorum, Scout, bazen tam bir kız gibi
davranıyorsun, utanç verici bir şey.”
İş onun bildiği gibi değildi ama ona söylememeye karar
verdim.
Calpurnia ön kapıda belirdi ve bağırdı: “Limonata zamanı!
Hepiniz gelin bakayım içeri, o sıcak güneşte kavrulacaksınız!”
Sabah ile öğle arası limonata içmek yaz günlerine özgü bir
törendi. Calpurnia verandaya bir sürahi ile üç bardak bırakıp
işine döndü. Jem'le aramızın açılması beni özellikle kaygılandıran
bir şey değildi. Limonatayı içince keyfi yerine gelirdi.
Jem ikinci bardağı da mideye indirdikten sonra göğsünü tokatladı.
“Ne oynayacağımızı biliyorum,” diye duyurdu. “Yeni
ve farklı bir şey.”
“Ne?” diye sordu Dill.
“Öcü Radley.”
Jem'in aklından ne geçtiği bazen apaçık belli olurdu: Hiçbir
koşulda Radley'den korkmadığını anlamam için bunu uydurmuştu,
benim korkaklığıma karşı kendi korkusuzluk ve kahramanlığını
öne çıkarmak için.
“Öcü Radley mi? Nasıl?” diye sordu Dill.
“Scout, sen Bayan Radley ol,” dedi Jem.
“Olup olmayacağımı söylerim. Ama...”
“Ne var?” dedi Dill. “Hâlâ korkuyor musun?”
“Geceleyin hepimiz uyurken dışarı çıkabilir...” dedim.
Jem, “Öff,” dedi, “Scout, bizim ne yaptığımızı o nereden
bilecek? Ayrıca hâlâ yaşadığını sanmıyorum. Yıllar önce öldü
ve onu bacaya tıktılar.”
55
“Jem,” dedi Dill, “seninle ikimiz oynarız, Scout korkuyorsa
seyredebilir.”
Öcü Radley'nin hâlâ o evde olduğundan neredeyse emindim
ama bunu kanıtlayamazdım, en iyisi çenemi kapamaktı yoksa
gündüzleri Sıcak Buhar'a karşı bağışıklığım olduğu halde buna
inanmakla suçlanacaktım.
Jem rol dağılımını yaptı. Ben Bayan Radley oldum, yapmam
gereken tek şey evden çıkıp verandayı süpürmekti. Dill yaşlı
Radley oldu; kaldırımda bir aşağı bir yukarı yürüyor, Jem onunla
konuştuğu zaman öksürüyordu. Tabii ki Öcü rolünü Jem aldı;
ön basamakların altına gitti, ara sıra çığlık atıyor, uluyordu.
Yaz günleri birbirini izlerken bizim oyun da ilerliyordu.
Oyunu cilalamış, geliştirmiş, diyalog ve olay örgüsüyle zenginleştirmiştik,
sonunda küçük bir oyunumuz olmuştu, bu oyuna
her gün bir halka ekliyorduk.
Dill kötü adamların en kötüsüydü. Oynayacağı kişilerin
hepsinin kalıbına girebilirdi; kötü adam olarak uzun boylu olması
gerekiyorsa uzun boylu bile görünebilirdi. En kötü adamları
bir o kadar iyi oynardı; en kötüler de Gotik oyunlarda
olurdu. Ben de oyun metnine giren çeşitli kadınları istemeye
istemeye oynardım. Ama hiçbiri, Tarzan'ı oynamak kadar eğlenceli
gelmezdi bana. O yaz bariz bir kaygıyla oynadım, oysa
Jem, gündüzleri kendisiyle Calpurnia yanımdayken, geceleri
Atticus evdeyken, Öcü Radley'nin beni yakalayamayacağına,
ölmüş olduğuna inanmam için elinden geleni yapıyordu.
Jem doğuştan kahramandı.
Küçük, kasvetli bir oyundu, küçük dedikodu parçalarından,
mahalle efsanesi kırıntılarından oluşuyordu; Bayan Radley, Bay
Radley ile evleninceye kadar güzel bir kadındı, evlenince bütün
parasını kaybetmişti. Parasıyla birlikte dişlerinin çoğu da
gitmiş, saçlarını ve sağ elinin işaretparmağını yitirmişti (DilPin
katkısına göre Öcü bir gece yemek için kedi ve sincap bulamayınca
annesinin parmağını ısırıp yemiş); kadın salonda oturuyor,
çoğu zaman ağlıyordu, o arada Öcü evdeki bütün eşyaları
bıçakla yontuyordu.
s6
Biz üçümüz başı belaya giren oğlanlardık; ben, değişiklik
olsun diye, vesayet mahkemesi yargıcı oldum; Dill, Jem'i tutup
götürdü, süpürgenin sopasıyla merdivenin altına ite kaka tıktı.
Jem gerektiğinde, örneğin şerif kılığında ya da kasaba halkından
biri kılığında ortaya çıkacak ve Maycomb'da Radley*lerle
ilgili herkesten çok söyleyecek şeyi olan Bayan Stephanie
Crawfords olacaktı.
Sıra Öcü'yle ilgili o büyük sahneyi oynamaya geldiğinde
Jem gizlice eve girecek, Calpurnia'nın arkası dönükken dikiş
makinesinin çekmecesinden gizlice makası aşırdıktan sonra
salıncağa oturarak gazetelerden bir şeyler kesecekti. Dill yürüyerek
yanından geçecek, Jem'e bakarak öksürecek, Jem de
yalancıktan saldırıp makası batıracaktı. Benim baktığım yerden
çok gerçekmiş gibi görünüyordu.
Bay Nathan Radley her günkü gibi kasabadan eve dönüş
yolu üzerinde yanımızdan geçerken hiç kımıldamadan sessizce
duracak, onun gözden kaybolmasını bekleyecek, sonra merak
edecektik, acaba bizden kuşkulansaydı bize ne yapardı diye.
Komşulardan biri ortalıkta göründüğünde ara verecektik. Bir
keresinde Bayan Maudie Atkinson'ın havada kalan çit makasıyla
yolun karşı tarafından bize baktığını gördüm.
Bir gün Bir Adamın Ailesi oyununun |l. kitabının XXV.
Bölümü'nü oynuyorduk, öylesine dalmıştık ki kaldırımda durmuş
bize bakan ve rulo yapılmış dergiyi dizine vuran Atticus'u
görmedik. Güneşe bakılırsa saat on ikiydi.
“Ne oynuyorsunuz siz öyle?” diye sordu Atticus.
“Hiç,” dedi Jem.
Jem'in yanıtından oyunumuzun bir sır olduğunu anladım,
ben de sesimi çıkarmadım.
“Peki, o makasla ne yapıyorsunuz? Neden gazeteyi kesiyorsunuz?
Bugünün gazetesiyse yersiniz sopayı.”
“Bir şey yapmıyoruz.”
“Ne demek bir şey yapmıyoruz?” dedi Atticus.
“Bir şey yapmıyoruz, efendim.”
57
“Verin bakayım o makası bana,” dedi Atticus. “Çocukların
oynayacağı şeyler değil bunlar. Acaba bu şeyin kazara Radley'lerle
bir ilişkisi olabilir mi?”
“Hayır,” dedi Jem, yüzü kızarmıştı.
“Olmadığını umarım,” dedi Atticus kısaca ve eve girdi.
“Je-em...”
“Sus. Oturma odasına gitti, oradan bizi duyabilir.”
Avluda duyulmayacağımız bir yere gittiğimizde Dill, Jem'e
oyuna devam edip edemeyeceğimizi sordu.
“Bilmiyorum. Atticus oynayamazsınız demedi ama...”
“Jem,” dedim. “Bence Atticus kesin biliyor.”
“Hayır, bilmiyor. Bilse söylerdi.”
Ben o kadar emin değildim ama Jem benim tam bir kız gibi
konuştuğumu söyledi, kızlar her zaman kafalarından uydururmuş,
işte o yüzden başka insanlar kızlardan nefret edermiş, kız
gibi davranacaksam gidip kendim gibi kızlarla oynamalıymışım.
“Peki, devam et o zaman,” dedim. “Görürsün.”
Atticus'un gelişi oyundan ayrılmak istememin ikinci nedeniydi.
Birinci neden ilk gün Radleylerin evinin ön avlusuna
yuvarlandığım zaman olan bir şeyle ilgiliydi. Onca baş dönmesinin,
mide bulantısını bastırma çabalarımın ve Jem'in çığlıklarının
arasında başka bir ses duymuştum, öylesine zayıf bir sesti
ki kaldırımdan o sesi duyamazdım. Evin içinde birisi gülüyordu.
58
Tahmin ettiğim gibi sonunda Jem benim vırvırlarıma dayanamadı,
bir süre oyunu yavaşlattı, ben de rahatladım. Yine de
Atticus'un bize oynayamayacağımızı söylemediğini, bu yüzden
oynayabileceğimizi yineleyip duruyordu. Atticus bize oynayamayacağımızı
söylemiş olsaydı Jem bir çaresine bakacaktı; alt
tarafı oyun kişilerinin adlarını değiştirecekti, o zaman bizi kimse
herhangi bir şey oynamakla suçlayamazdı.
Dill bu hareket planını hararetle destekledi. Zaten yavaş
yavaş bir baş belası haline geliyor, Jem'in peşinden ayrılmıyordu.
Yaz aylarında bana evlilik teklif etmiş, sonra hemen
unutmuştu. Beni kendi malı gibi görüyordu, benden başka bir
kızı sevemeyeceğini söylemiş, sonra beni boşlamıştı. Onu iki kez
tekmeledim, hiç yararı olmadı, Jem'le daha sıkı fıkı oldu. Günlerini
ağaç evde birlikte geçiriyor, planlar yapıyor, kumpaslar
kuruyor ancak üçüncü bir kişiye gereksinimleri olduğu zaman
beni çağırıyorlardı. Ama ben bir süre onların delidolu planlarının
dışında kaldım, tam bir kız gibi davranmakla suçlanmak
çok acıydı ama o yaz alacakaranlık saatlerin çoğunu Bayan
Maudie Atkinson ile, onun ön verandasında oturarak geçirdim.
Jem”le ikimiz Bayan Maudie'nin açelyalarına dokunmamak
koşuluyla avlusunda serbestçe koşmayı severdik ama onun-
59
la aramızdaki ilişki, açıkça tanımlanabilecek bir şey değildi.
Jem”le Dili beni planlarının dışında bırakıncaya kadar Bayan
Maudie mahalledeki kadınlardan biriydi sadece ama görece
iyi huylu bir varlıktı.
Bayan Maudie ile aramızdaki sessiz anlaşmaya göre onun
çimenliğinde oynayabilir, asma dallarını çekiştirmemek koşuluyla
üzüm yiyebilir ve evin arkasındaki geniş araziyi keşfe
çıkabilirdik; bunlar o kadar cömert koşullardı ki onunla pek
ender konuşur, ilişkimizdeki hassas dengeyi korumaya dikkat
ederdik ama Jem'le Dilin davranışları yüzünden Bayan Maudie'yle
yakınlaşmak zorunda kalmıştım.
Bayan Maudie evinden nefret ederdi, onun için evde geçirdiği
zaman boşa gitmiş demekti. Duldu, bukalemun gibi bir
kadındı, başında eski bir hasır şapka, sırtında erkek tulumuyla
çiçek bahçesinde çalışır ama saat beşte banyo yaptıktan sonra
ön verandada görünür, diktatörlere özgü bir büyüleyicilikle
sokakta egemenlik sürerdi.
Tanrı'nın toprağında yetişen her şeyi, otları bile severdi.
Bir tanesi hariç; bahçesinde tek bir hasırotu yaprağı bulmayagörsün,
kanlı bir meydan savaşı başlardı. Teneke bir kovayla
hemen başına çöker, bitkiyi alttan zehirli madde bombardımanına
tutardı; dediğine göre öylesine güçlü bir zehirmiş ki bu,
oradan uzaklaşmazsak hepimizi öldürebilirmiş.
“Tutup kökünden söksen olmaz mı?” dedim, beş on santimlik
bir ota karşı yürütülen o uzun savaşı seyrettikten sonra.
“Kökünden sökmek mi, çocuğum, ne diyorsun sen?” Sürgünü
kökledi, otun o küçük sapını aşağıdan yukarıya kadar başparmağıyla
ezdi. Mikroskobik taneler döküldü. “Tabii ya, tek
bir hasırotu dalı bile koca bir bahçenin canına okumaya yeter.
Baksana şunlara. Sonbahar geldiğinde kurur ve rüzgârla Maycomb'un
her yerine dağılırlar!” Bayan Maudie'nin bu olayı Eski
Ahivteki vebaya benzettiğini yüzündeki ifadeden anlıyordum.
Maycomb'da yaşayan birine göre çok temiz bir konuşması
vardı. Hepimize adlarımızla hitap ederdi, güldüğü zaman
köpekdişlerindeki küçücük iki altın kanca görünürdü. O altın
60
kancalara hayran kaldığımı, bir gün o kancalardan taktırmak
istediğimi görünce bana, “Bak şimdi,” dedi ve diliyle tık diye
ağzındaki köprüyü çıkardı; aramızdaki dostluğun pekişmesine
yol açan, yakınlık ifade eden bir hareketti bu.
Jem ile Dill ne gibi işlerin peşinde koşuyorlarsa o işlere ara
verdikleri zaman Bayan Maudie'nin cömertliğinden yararlanıyorlardı:
Bayan Maudie'nin o güne kadar bizden sakladığı
yeteneklerinin meyvelerini topluyorduk. Mahallede en güzel
kekleri yapan oydu. Aramızda güven ilişkisi kurulduktan sonra
ne zaman büyük bir kek ile üç küçük kek yapsa, karşıdan seslenirdi:
“Jem Finch, Scout Finch, Charles Baker Harris, koşun!”
Hemen koşar, ödülümüzü alırdık.
Yazın günbatımı uzun sürer ve huzur vericidir. Çoğu kez
Bayan Maudie'nin ön verandasında ikimiz sessizce oturur, güneş
yavaş yavaş batarken gökyüzünün sarıdan pembeye dönüşünü,
alçaktan uçarak mahallenin üzerinden geçen ve okul
binasının çatılarının arkasında gözden kaybolan kırlangıçları
seyrederdik.
Bir akşamüzeri, “Bayan Maudie,” dedim, “sizce Öcü Radley
hâlâ yaşıyor mudur?”
“Onun adı Arthur, Arthur yaşıyor,” dedi. Büyük meşe sandalyesinde
ağır ağır sallanıyordu. “Mimozalarımın kokusunu alıyor
musun? Bu akşam meleklerin soluğu gibi güzel kokuyorlar.”
“Öyle. Nereden biliyorsunuz?”
“Neyi nereden biliyorum, evladım?”
“Şeyin, Ö... Bay Arthur'un hâlâ yaşadığını?”
“Ne fena bir soru bu. Ama galiba bu konu da öyle, fena.
Yaşadığını biliyorum, Jean Louise, çünkü evden alıp götürdüklerini
görmedim henüz.”
“Belki de öldü ama onu bacaya tıktılar.”
“Nereden geldi böyle bir şey aklına?”
“Jem onu bacaya tıktıklarını düşündüğünü söyledi.”
“Şşşt! Her gün biraz daha Jack Finch'e benziyor.”
Bayan Maudie, Atticus'un erkek kardeşi Jack Finch'i tanıyordu,
ta çocukluklarından beri. Hemen hemen aynı yaştaydı-
61
lar ve Finch Arazisi'nde birlikte büyümüşlerdi. Bayan Maudie
toprak sahibi bir komşunun, Dr. Frank Buford'un kızıydı. Buford'un
mesleği doktorluktu ama toprakta yetişen her şeye çok
meraklıydı, bu yüzden yoksul kalmıştı. Amcam Jack Finch ise
toprağı kazma tutkusunu Nashville?deki pencere önü saksılarıyla
sınırlamış ve zengin olmuştu. Jack Amca her Noel gelirdi
ve her Noel karşı komşumuz Bayan Maudie'ye gel benimle
evlen, diye seslenirdi. Bayan Maudie de ona: “Biraz daha yüksek
sesle bağır, Jack Finch, sesini postaneden duysunlar, sesini
duymuyorum!” diye yanıt verirdi. Jem'le ikimiz bunun tuhaf
bir evlilik teklifi olduğunu düşünürdük ama zaten Jack Amca
da biraz tuhaftı. Bayan Maudie'yi kızdırmak için böyle yaptığını
söylerdi ama kırk yıldır kızdırmayı başaramamış; Bayan
Maudie'nin bu dünyada evleneceği en son adam kendisiymiş
ama takılmayı düşündüğü ilk kişi de kendisiymiş, Bayan Maudie
için en iyi savunma esprili bir karşı saldırıda bulunmakmış,
bütün bunları açıkça anlıyorduk.
“Arthur Radley evden çıkmıyor, hepsi bu,” dedi Bayan Maudie.
“Dışarı çıkmak istemesen, sen de içeride kalmaz mıydın?”
“Öyle ama dışarı çıkmak isterim ben. O neden istemiyor?”
Bayan Maudie gözlerini kıstı. “O hikâyeyi sen de benim
kadar iyi biliyorsun.”
“Ama nedenini bilmiyorum. Nedenini kimse anlatmadı.”
Bayan Maudie ağzındaki takma diş köprüsünü düzeltti.
“Biliyorsun, bizim Bay Radley ayak-yıkayan, koyu Vaftizcilerdendi...”
“Sen de Vaftizcisin, öyle değil mi?”
“Ben o kadar katı değilim. Vaftizciyim ama öylesine işte.”
“Hepiniz ayak yıkamaya inanmıyor musunuz?”
“İnanıyoruz. Evde, banyo küvetinde.”
“Ama biz sizlerle komünyon ayini yapamayız.”
Anlaşılan Bayan Maudie ilkel Vaftizciliği anlatmanın kapalı
komünyonu anlatmaktan daha kolay olacağına karar verdi
ki şöyle dedi: “Ayak yıkamaya inananlar zevk veren her şeyi
günah sayarlar. Biliyor musun, bir cumartesi günü birkaç tane-
62
si ormandan çıkıp geldi, buradan geçerken bana çiçeklerimle
benim cehenneme gideceğimizi söyledi.”
“Çiçeklerinin de mi?”
“Evet, hanfendi. Benimle birlikte onlar da cehennemde yanacakmış.
Onlara göre ben Tanrı'nın dünyasında, evin dışında
çok fazla zaman geçiriyormuşum, evin içinde İncil okumaya az
zaman ayırıyormuşum.”
Bayan Maudie'yi çeşitli Protestan cehennemlerinde sonsuza
kadar cayır cayır yanarken düşünmek, kilisede vaiz kürsüsünden
dinlediğim İncil'e inancımı zayıflattı. Sivri dilli bir kadın
olduğu doğruydu, Bayan Stephanie Crawford gibi mahallede
kapı kapı dolaşıp kimseye iyilik etmiyordu. Ama azıcık aklı
olan hiç kimse Bayan Stephanie'ye güvenmezken, Jem'le ikimiz
Bayan Maudie'ye azımsanmayacak ölçüde güveniyorduk.
Asla bizi gammazlamaz, bizimle kedinin fareyle oynadığı gibi
oynamaz, özel hayatlarımızla hiç ilgilenmezdi. O bizim arkadaşımızdı.
Böylesine makul bir varlığın sonsuza kadar azap çekme
tehdidiyle karşı karşıya olması anlaşılır gibi değildi.
“Hiç de bile, Bayan Maudie. Siz benim tanıdığım en iyi
insansınız.”
Bayan Maudie gülümsedi. “Teşekkür ederim, han'fendi. Biliyor
musun, Vaftizciler kadınların doğaları gereği günahkâr
olduğunu düşünürler. İncil'i düz anlamıyla anlarlar.”
“Bay Arthur o yüzden mi evden çıkmıyor, kadınlardan uzak
durmak için mi?”
“Orasını bilmiyorum.”
“Hiç anlayamıyorum. Bence Bay Arthur cennete gitmek peşindeyse
en azından verandaya çıkar. Atticus'un dediğine göre
sen ne kadar seversen Tanrı da insanları o kadar severmiş.”
Bayan Maudie sallanmayı bıraktı, sesi sertleşti: “Sen bunu
anlayamayacak kadar küçüksün,” dedi, “ama bazen bir adamın
elindeki İncil... Babanın elindeki viski şişesinden daha
tehlikeli olabilir.”
Neye uğradığımı şaşırdım. “Atticus viski içmez,” dedim.
63
“Hayatında tek damla bile içmemiş... Aa, hayır içmiş. Dediğine
göre bir kez içmiş ve hiç beğenmemiş.”
Bayan Maudie güldü. “Senin babandan söz etmiyordum,”
dedi. “Atticus sarhoş oluncaya kadar içse bile, içmedikleri halde
kötü olan bazı adamlar kadar kötü olamaz. Bazı adamlar vardır,
o adamlar... Öbür dünyayla o kadar meşguldürler ki bu dünyada
yaşamayı hiç bilmezler, şu sokağa bak, sonucu görürsün.”
“Sence o Öcü... Yani Bay Arthur için söylenen şeyler doğru
mu?”
“Hangi şeyler?”
Anlattım.
“Bunların dörtte üçü siyahilerin uydurması, dörtte biri de
Bayan Stephanie Crawford'ın,” dedi Bayan Maudie sertçe.
“Hatta Stephanie Crawford bana bir kere gecenin bir yarısı
uyandığını ve onu pencereden kendisine bakarken gördüğünü
söyledi. Ben de ona sordum, peki Stephanie, sen ne yaptın,
yatağına girip ona yer mi açtın, dedim. Bir süre çenesini kapatmak
zorunda kaldı.”
Eminim kapatmıştır. Bayan Maudie'nin sesi herkese çenesini
kapattırmaya yeter.
“Hayır, çocuğum,” dedi. “Acılı bir ev o. Arthur Radley'nin
küçüklüğünü hatırlıyorum. Her zaman benimle çok kibar konuşurdu,
insanların ne dediğine bakma. Olabildiğince kibardı.”
“Sizce o deli mi?”
Bayan Maudie başını iki yana salladı. “Deli değildiyse bile
şimdiye delirmiştir. İnsanların başına ne geldiğini asla bilemeyiz.
Kapalı kapılar ardında evlerde nelerin olup bittiğini, ne
sırların gizlendiğini...”
“Atticus, Jem'le bana avluda yapamayacağı hiçbir şeyi
evde yapmaz,” dedim, babamı savunmanın bir görev olduğunu
düşünerek.
“Güzel çocuğum, ben bir düğümü çözmekle uğraşıyordum,
senin babanı düşünmüyordum bile ama şimdi düşündüğüme
göre şunu söyleyeyim: Atticus Finch sokakta herkesin arasında
64
nasılsa evde de öyledir. Yeni yaptığım kekten eve biraz götürmeye
ne dersin?”
Ertesi sabah uyandığımda Jem'le DilPi arka avluda derin bir
konuşmaya dalmış buldum. Yanlarına gittiğimde her zamanki
gibi bana gitmemi söylediler.
“Gitmeyeceğim. Bu avlu yalnız senin değil benim de avlum,
Jem Finch. Senin kadar benim de burada oynamaya hakkım var.”
DilPle Jem gizli toplantılarına kısa bir ara verdiler: “Burada
kalacaksan, sana söylediğimiz her şeyi yapacaksın,” dedi Dil.
“Eee,” dedim, “hangi büyük yerden geliyor bu emir?”
“Sana söylediğimiz her şeyi yapacağını söylemezsen, sana
hiçbir şey anlatmayacağız,” diye devam etti Dili.
“Sanki bir gecede boyun yirmi santim uzamış gibi konuşuyorsun!
Peki, ne yapmamı istiyorsunuz?”
Jem sakince, “Öcü Radley'ye bir not yazıp vereceğiz,” dedi.
“Nasıl?” Elimde olmadan kapıldığım korkuyu bastırmaya
çalışıyordum. Bayan Maudie için konuşmak kolaydı — yaşlıydı,
kendi verandasında güvendeydi. Bizim içinse durum farklıydı.
Jem bir oltanın ucuna bir pusula iliştirecek ve oltayı kepengin
arasından içeri itecekti. O sırada olur da biri gelirse Dill
çanı çalacaktı.
Dill sağ elini havaya kaldırdı, avucunda annemin gümüş
yemek çanı vardı.
“Evin yan tarafından dolaşacağım,” dedi Jem. “Dün sokağın
karşısından baktık, gevşemiş bir kepenk var. Hiç değilse
pencere pervazına tutturabilirim.”
“Jem...”
“ Artık sen de bu işin içindesin ve oyundan çıkamazsın, devam
edeceksin, Bayan Ukala!”
“Tamam, tamam, ama gözcülük yapmak istemiyorum, Jem,
birisi...”
“Ne diyorsam yapacaksın, sen arazinin arka tarafını gözetleyeceksin,
Dill evin ön tarafını ve sokağın başını gözetleyecek,
birinin geldiğini görürse çanı çalacak. Anlaşıldı mı?”
“Peki madem. Kâğıda ne yazdınız?”
65
“Çok kibar bir dille ona bazen dışarı çıkmasını, içeride ne
yaptığını bize anlatmasını; ona bir şey yapmayacağımızı, dondurma
alacağımızı söyledik.”
“Delirmişsiniz siz, hepimizi öldürür!”
“Bu benim fikrim,” dedi Dill. “Dışarı çıkar, biraz bizimle
oturursa kendini daha iyi hissedebilir.”
“Onun kendini iyi hissetmediğini nereden biliyorsunuz?”
“E, sen yüz yıl bir yerde kapalı kalsan ve kediden başka
hiçbir şey yemesen, kendini nasıl hissederdin? Bahse girerim
ta buraya kadar uzamıştır sakalları...
“Senin babanınkiler gibi mi?”
“Babamın sakalı yok bi kere, o...” Dill durdu, sanki hatırlamaya
çalışıyordu.
“Hah, işte yakalandın,” dedim. “Daha trenden inmeden
önce babanın siyah sakalları olduğunu söylemiştin ve...”
“Senin için fark etmeyecekse, geçen yaz sakallarını kestirdi!
Tabii ya, bunu kanıtlayan bir mektup var elimde, ayrıca bana
iki dolar gönderdi!”
“İki dolarını iyi sakla... Hatta sana atlı polis üniforması da
göndermişti! Hiç öyle bir şey gelmedi, değil mi? Sen bunları
uydurup duruyorsun...”
Dill Harris hayatımda hiç duymadığım kadar büyük yalanlar
söylerdi. Mesela, on yedi kez posta uçağına binmiş, güya
Nova Scotia'ya gitmiş, fil görmüş, büyükbabası Tuğgeneral Joe
Wheeler'mış ve ona kılıcını bırakmış.
“Susun,” dedi Jem. Evin altına girdi, elinde sarı bambu bir
sopayla çıktı. “Sizce bu yeterince uzun mu, kaldırımdan oraya
kadar yetişir mi?”
“Ta evin dibine kadar gidip eve dokunmaya cesaret eden
birinin olta kullanmasına gerek yok,” dedim. “Gidip doğrudan
ön kapıyı çalsana.”
“Bu, bu farklı bir durum,” dedi Jem. “Sana kaç kez söyleyeceğim?”
Dill cebinden bir kâğıt parçası çıkarıp Jem'e uzattı. Üçümüz
korka korka eski eve doğru yürüdük. Dill, arazinin ön
66
köşesindeki elektrik direğinin yanında kaldı, Jem'le ikimiz
evin duvarını izleyen kaldırım boyunca yan yan aşağıya doğru
ilerledik. Ben Jem'in arkasında kaldım, dönemecin çevresini
görebileceğim bir yerde durdum.
“Kimse yok,” dedim. “Gelen giden yok.”
Jem kaldırımın yukarı tarafında duran Dile baktı, Dill başını
salladı.
Jem pusulayı balık oltasının ucuna iliştirdi, oltayı avlunun
üzerinden atlatarak, seçtiği bir pencereye uzattı. Olta sopası beş
on santim kısa geldi, Jem eğilebildiği kadar öne eğildi. Sopayı
ittirmeye çalışmasını öyle uzun bir süre izledim ki sonunda
kendi görev yerimden ayrılıp yanına gittim.
“Notu sopanın ucundan çıkaramıyorum,” diye homurdandı,
“ya da çıkarsam, o zaman da pencereye bırakamayacağım.
Haydi sen yerine dön, Scout.”
Geri döndüm, dönemecin öteki tarafına, boş sokağa baktım.
Ara sıra geriye dönüp Jem'e bakıyordum, Jem sabırla pusulayı
pencere pervazına iliştirmeye çalışıyordu. Pusula uçup
yere düşüyor, Jem onu yeniden yukarı doğru dürtüklüyordu,
sonunda aklıma geldi, Öcü Radley bu pusulayı alsa bile okuyamayacaktı.
Ben sokağın alt tarafına bakarken yemek çanı çaldı.
Omuzlarımı dikleştirip, Öcü Radley ve onun azıdişleriyle
karşılaşacağım düşüncesiyle sendeleyerek arkama döndüm ama
bunun yerine, Atticus'un yüzüne karşı var gücüyle çan çalan
Dili gördüm.
Jem öyle fena görünüyordu ki Dille çanı çalmasını söyleyenin
ben olduğumu itiraf edemedim. Jem bir ucundan tuttuğu
olta sopasını yerde sürükleyerek isteksiz isteksiz kaldırımda
yürüyordu.
“Şu çanı çalmayı bırak,” dedi Atticus.
Dili çanın dilini eliyle tuttu; bunun ardından gelen sessizlikte,
keşke yine çalmaya başlasa, diye düşündüm. Atticus başındaki
şapkayı geriye itti, ellerini kalçasına koydu. “Jem,” dedi,
“ne yapıyordun sen?”
“Hiç, baba.”
67
“Hiç kaytarma, anlat bakalım.”
“Ben... Yani biz Bay Radley'ye bir şey vermeye çalışıyorduk.
“Ne vermeye çalışıyordunuz?”
“Mektup.”
“Göreyim bakayım şunu.”
Jem kirli bir kâğıt parçası uzattı. Atticus aldı, okumaya
çalıştı. “Bay Radley'nin dışarı çıkmasını niçin istiyorsunuz?”
Dill konuştu: “Bizimle birlikte olmak hoşuna gider diye
düşündük...” derken Atticus ona bakınca sustu.
“Bak oğlum,” dedi Jem'e, “sana bir şey söyleyeceğim ve
bunu bir daha tekrarlamayacağım: O adama eziyet etmeyi bırak.
Bunu sizlere, ikinize de söylüyorum.”
Bay Radley'nin ne yaptığı kendi bileceği işti. Dışarı çıkmak
isterse çıkardı. Kendi evinde kalmak istiyorsa, en hafif
deyimiyle bizim gibi meraklı çocukların merakını doyurmak
gibi bir zorunluluğu olmaksızın evinde kalabilirdi. Geceleyin
odalarımıza çekildiğimizde Atticus kapıyı çalmadan içeri dalsa
hoşumuza gider miydi? Aslında bizim Bay Radley'ye yaptığımız
şey bundan farklı değildi. Bay Radley'nin yaptığı şey bize tuhaf
gelebilirdi ama kendisine tuhaf gelmiyordu. Ayrıca bir başka
kişiyle iletişim kurmanın en uygar yolunun yan pencere değil
ön kapı olduğu hiç aklımıza gelmemiş miydi? Son olarak, o
eve davet edilene dek oradan uzak durmalıydık, bizi oynarken
gördüğü o aptalca oyun gibi bir oyun oynamamalı ya da bu sokaktaki,
hatta bu kasabadaki hiç kimseyle alay etmemeliydik...
“Biz onunla alay etmiyorduk, ona gülmüyorduk,” dedi Jem,
“biz sadece...”
“Demek yaptığınız şey buydu ha?
“Onunla alay etmek mi?”
“Hayır,” dedi Atticus, “onun hayat hikâyesini bütün mahallenin
bilgisi olsun diye sergilemek.”
Jem biraz şişmiş gibi görünüyordu. “Bunu yaptığımızı söylemedim,
böyle bir şey söylemedim!”
Atticus soğuk soğuk güldü. “Bana biraz önce söyledin,”
dedi. “Bu saçmalığı bırakın hemen, hepiniz.”
68
Jem şaşkınlıkla ona bakıyordu.
“Hukukçu olmak istiyorsun, değil mi?” Babamızın ağzı,
kuşku uyandıracak kadar sıkıydı, sanki ağzından bir şey kaçırmak
istemiyormuş gibiydi.
Jem onunla laf yarıştırmanın faydasız olduğunu fark ederek
sustu. Atticus o sabah işe giderken yanına almayı unuttuğu bir
dosyayı almak üzere eve girdiğinde Jem kayıtlara geçmiş en eski
avukatlık hilesiyle kandırıldığını ancak o zaman anladı. Ön
basamaklarda saygısını göstermek için belli bir uzaklıkta durarak
bekledi, Atticus'u, evden çıkıp kasabaya doğru yürürken
izledi. Atticus artık onu duyamayacak kadar uzaklaştığında
birden taştı: “Avukat olmak istediğimi sanıyordum ama artık
o kadar emin değilim!”
69
Jem, gidip Bayan Racheh'ın balıklı havuzunun yanında Dille
birlikte oturup oturamayacağımızı sorduğunda babamız,
“Olur,” dedi, DilPin Maycomb'daki son gecesiydi bu gece çünkü.
“Ona güle güle dediğimi söyleyin,” dedi, “önümüzdeki yaz
görüşürüz.”
Bayan Rachel'ın avlusunu, bizim evin özel giriş yolundan
ayıran alçak duvarın üstünden atladık. Jem ıslık çaldı, Dill
karanlıkta yanıt verdi.
“Yaprak kımıldamıyor,” dedi Jem. “Şuraya bakın.”
Parmağıyla doğuyu gösteriyordu. Bayan Maudie'nin ceviz
ağaçlarının arkasından dev bir ay yükselmekteydi. “Böyle
olunca daha sıcakmış gibi görünüyor her yer,” dedi.
“Haç görünüyor mu bu gece üzerinde?” diye sordu Dill,
başını kaldırıp bakmaksızın. Gazete kâğıdı ve sicimle sigara
yapmaya çalışıyordu.
“Hayır, yalnızca kadın var. Yakma sakın o şeyi, Dili, bütün
buraları kokutacaksın.”
Maycomb'da ayın üzerinde bir kadın görünürdü. Bir makyaj
masasına oturmuş, saçlarını tarayan bir kadın.
“Seni özleyeceğiz, ufaklık,” dedim. “Gözümüzü Bay Avery'den
ayırmamamız gerekmiyor mu sence?”
70
Bay Avery, Bayan Henry Lafayette Dubose'un evinin tam
karşısındaki evde pansiyonerdi. Her pazar bağış kabı dolaştırarak
üç beş kuruş toplamanın yanı sıra, her gece saat dokuza
kadar verandada oturur, hapşırırdı. Bir gece gösterisine tanık
olma ayrıcalığını yaşadık ama anlaşılan son gösterisiymiş ki
bir daha bizim tanık olabileceğimiz şekilde o işi hiç yapmadı.
O gece Jem'le ikimiz Bayan Rachel'ın ön basamaklarından
kalkmış giderken Dill bizi durdurdu: “Aaa... Şuraya bakın.”
Sokağın karşı tarafını gösteriyordu. İlk bakışta Japonsarmaşığı
kaplı ön verandadan başka bir şey göremedik ama daha dikkatli
bakınca yapraklardan aşağı bir yay çizerek sicim gibi inen sarı
bir sıvı gördük, çıkış noktası ile toprağa döküldüğü yer arasında,
bize göre, üç metre kadar bir uzaklık vardı, sokak ışığının
sarı dairesi içinde çişi sağa sola sıçrıyordu. Jem, Bay Avery'nin
yeri şaşırdığını söyledi, Dill onun günde bir galon içiyor olması
gerektiğini ekledi, bunun arkasından gelen, ne kadar uzağa,
nasıl işenebileceği konusundaki yarışmada kendimi yine tamamıyla
dışlanmış hissettim, çünkü bu yarışta hiç yerim yoktu.
Dill gerindi, esnedi, sanki çok sıradan bir şey söylermiş gibi,
“Ne yapacağımızı biliyorum, haydi yürüyüşe çıkalım,” dedi.
Bu işte bir bit yeniği var gibi geldi bana. Maycomb'da hiç
kimse öylesine yürüyüşe çıkmazdı. “Nereye, Dill?”»
Dill başıyla güney yönünü işaret etti.
“Tamam,” dedi Jem. Ben karşı çıkınca, “Sen gelmek zorunda
değilsin, küçükhanım,” dedi tatlılıkla.
“Gitmek zorunda değilsin. Unutma...”
Jem geçmişteki başarısızlıklarının üzerinde duracak cinsten
biri değildi: Atticus'tan öğrendiği tek şey çapraz sorgulama
sanatının içyüzünü kavramakmış gibi görünüyordu. “Scout,
bir şey yapacak değiliz, yalnızca sokak lambasının oraya kadar
gidip geleceğiz.”
Kaldırımdan aşağı sessizce yürüdük, komşuların ağırlığı
altında gıcırdayan salıncakların sesini, bizim sokaktaki yetişkin
insanların gece mırıltılarını dinliyorduk. Arada bir Bayan
Stephanie Crawford'ın kahkahalarını duyuyorduk.
71
“Ee?” dedi Dill.
“Tamam,” diye karşılık verdi Jem. “Sen eve gitsene, Scout.”
“N'apıcaksınız?”
Dille Jem kepengi gevşemiş o pencereden içeri bakacaklardı
yalnızca, belki Öcü Radley'yi görebilirlerdi, ben onlarla
birlikte gitmek istemiyorsam, doğruca eve dönüp o koca ağzımı
kapalı tutabilirdim, hepsi buydu.
“Ama Tanrı aşkına, neden bu geceye kadar beklediniz?”
Çünkü geceleyin onları kimse göremezdi, çünkü Atticus,
kıyamet kopsa duyamayacak kadar kitabına dalmış olurdu,
çünkü Öcü Radley onları öldürürse yaz tatilini kaçırmamış,
okul zamanını kaçırmış olacaklardı, çünkü karanlık bir evin
içini gündüz aydınlıkta değil, gece karanlıkta görmek daha kolaydı,
şimdi anlamış mıydım?
“Jem, nolursun...”
“Scout, sana son kez söylüyorum, şu çeneni kapa ya da
haydi hemen eve... Aman Yarabbim, tam bir kız gibi davranma
eğilimin her gün daha da artıyor!”
Bu sözün üzerine onlara katılmaktan başka çarem kalmadı.
Radley'lerin arazisinin arka tarafındaki yüksek tel çitin yanına
gitmenin daha iyi olacağını düşündük, görülme olasılığımız
daha azdı. Tel çit büyük bir bahçe ile tahtadan yapılmış dar
bir ek binayı çevreliyordu.
Jem tel çiti alttan kaldırarak Dille telin altından geçmesi
için işaret etti. Onun arkasından ben geçtim, Jem'in de geçmesi
için teli tuttum. Jem biraz zorlanarak geçti. “Ses çıkarmayın,”
diye fısıldadı. “Ne yaparsanız yapın lahanaların içine girmeyin,
çok gürültü olur.”
Girmemeye çalıştığım için, olsa gerek, dakikada tek bir
adım atıyordum. Jem'i uzaktan ay ışığında bana el ederken
görünce hızımı artırdım. Bahçeyi arka avludan ayıran bahçe
kapısına geldik. Jem kapıya dokundu. Kapı gıcırdadı.
“Kapıya tükür,” diye fısıldadı Dili.
“Bir kutunun içine sıkıştık kaldık, Jem,” diye mırıldandım.
“Buradan kolay kolay çıkamayız.”
72
“Şşşt. Tükür, Scout.”
Ağzımızda tükürük kalmayıncaya kadar tükürdük, Jem kapıyı
yavaşça açtı, yana çekti, çite dayadı. Arka avludaydık artık.
Radley'lerin evinin arkası, ön cephesine göre daha çirkindi:
Boydan boya uzanan yıkık dökük bir veranda; o verandaya
açılan iki kapı ile kapıların arasında iki karanlık pencere vardı.
Çatının bir ucunu bir sütun yerine kaba saba bir tahta direk
tutuyordu. Verandanın bir köşesinde eski bir soba vardı; sobanın
üstünde bir şapka askısının aynasına hapsolmuştu ay,
ürkütücü bir şekilde parlıyordu.
“Ayyy,” dedi Jem alçak sesle, ayağını kaldırarak.
“Noldu?”
“Tavuklar,” diye fısıldadı.
Biraz daha ilerimizde duran Dill, “Anneee,” diye fısıldayınca
dört taraftan saldıran görünmez varlıklardan sakınmamız
gerektiği doğrulanmış oldu. Sessizce evin yan tarafına dolaştık,
kepengi gevşemiş pencereyi bulduk. Pencere pervazı Jem'in boyundan
beş on santim daha yüksekti.
“Seni kaldırayım ben,” diye fısıldadı Jem, Dile. “Ama
dur.” Jem, kendi sol bileğini ve benim sağ bileğimi tuttu, ben
de kendi sol bileğimi ve onun sağ bileğini tuttum, çömeldik,
Dill de yaptığımız bu semere oturdu. Yavaş yavaş doğrulduk
ve Dill pencere pervazına tutundu.
“Çabuk ol,” diye fısıldadı Jem, “seni uzun süre taşıyamayız.”
Dill omzuma vurdu, biz de onu yere indirdik.
“Ne gördün?”
“Hiç. Perdeleri. Ama uzakta bir yerde küçük bir ışık vardı.”
“Çabuk buradan uzaklaşalım,” diye fısıldadı Jem. “Yine
arka avluya geçelim. Şşşt,” diye uyardı çünkü ben itiraz etmek
üzereydim.
“Arka pencereyi deneyelim.”
“Hayır, Dill, olmaz,” dedim.
Dill durdu, Jem'in öne geçmesini bekledi. Jem arka merdivenin
en alt basamağına bastığı anda merdiven gıcırdadı. Jem
durdu, sonra yavaş yavaş basamağa ağırlığını vermeye çalıştı.
73
Basamaktan ses çıkmadı. Jem iki basamağı atlayarak ayağını
verandaya attı, kendini yukarı çekti, uzun süre sendeledi. Daha
sonra dengesini bularak diz çöktü. Pencereye doğru emekledi,
başını kaldırıp içeri baktı.
İşte o sırada o gölgeyi gördüm. Başında şapka olan bir adamın
gölgesiydi bu. Önce onun bir ağaç olduğunu düşündüm ama
rüzgâr falan esmiyordu, ağaç gövdeleriyse asla yürümezdi. Arka
veranda ay ışığına boğulmuştu, kızarmış ekmek gevrekliğindeki
gölge verandanın karşı tarafına, Jem'e doğru yürüyordu.
Benden sonra gölgeyi Dill gördü. Elleriyle yüzünü kapattı.
Gölge Jem'in yanından geçerken bu kez Jem gördü gölgeyi.
Kollarını başının üzerinde kavuşturup taş kesilmiş gibi durdu.
Gölge Jem'in otuz kırk santim kadar ötesinde durdu. Gölge
kolunu kaldırıp indirdi, ardından hareketsiz durdu. Daha
sonra arkasına döndü, Jem'in bulunduğu yerin karşısına geçti,
veranda boyunca yürüdü, evin yan tarafında kayboldu, geldiği
gibi gitti.
Jem verandadan atladı, bize doğru koştu. Bahçe kapısını
itip açtı, DilPle ikimizi kapıdan geçirdi, çatırdayan, iki sıra
halindeki lahanaların arasına itekledi. Daha yarı yola gelmeden
ayağım takıldı; ayağım takıldığı sırada patlayan tüfeğin sesi
bütün mahalleyi inletti.
Jem”le Dill hemen yere, yanıma yattılar. Kesik kesik soluyan
Jem, “Haydi, okul bahçesi tarafındaki çite! Çabuk ol, Scout!”
dedi.
Jem çit telini alttan kaldırıyordu; DilPle ikimiz sürünerek
telin altından geçtik, okul bahçesindeki o yalnız meşe ağacının
arkasına saklanmak için koşuyorduk ki yarı yolda Jem'in bizimle
birlikte gelmediğini fark ettik. Geriye bakınca çite takıldığını,
çitten kurtulmak için pantolonunu tekmeleyerek çıkarmaya
çalıştığını gördük. Külotuyla meşe ağacının arkasına koştu.
Sağ salim ağacın arkasına geçince, elimizin ayağımızın uyuşmasını
engelleyemedik ama Jem'in kafası çalışıyordu: “Eve
dönmeliyiz, bizi arayacaklardır.”
74
Tel çite kadar koşup sürünerek altından geçtik, evlerimizin
arkasındaki otlağa çıktık, bizim arka çitin üstünden atladık,
Jem biraz soluklanmak için bile durmamıza izin vermediğinden,
hızla arka merdivene varmıştık.
Soluklarımız normalleşince, sanki hiçbir şey olmamış gibi
ön avluya yürüdük. Sokaktan aşağıya baktık, Radley'lerin ön
kapısının çevresinde toplanmış komşuları gördük.
“Haydi gelin oraya gidelim,” dedi Jem. “Ortalıkta görünmememizi
tuhaf karşılayacaklardır.”
Bay Nathan Radley bahçe kapısının iç tarafında duruyordu,
kırma av tüfeğini kolunun üzerine asmıştı. Bayan Maudie ile
Bayan Stephanie Crawford'ın yanında Atticus vardı. Bayan
Rachel ile Bay Avery de biraz ötede duruyordu. Geldiğimizi
hiç kimse görmedi.
Bayan Maudie'nin yanında durduk, Maudie çevresine baktı.
“Nerelerdeydiniz siz, gürültü patırtıyı duymadınız mı?”
“Ne oldu?” diye sordu Jem.
“Bay Radley lahanaların arasında bir siyahiye ateş etti.”
“Aa! Vurdu mu?”
“Hayır,” dedi Bayan Stephanie. “Havaya ateş etmiş. Ama
adamı korkutmuş, adamın yüzü korkudan bembeyaz olmuş. Bir
yerde yüzü bembeyaz bir siyahi görürseniz odur, diyor. Bir daha
bu sebze bahçesine biri girerse, ikinci kurşun namluda bekliyormuş,
hem de gelecek defa havaya ateş etmeyecekmiş, bahçeye
giren ister bir köpek olsun, ister bir siyahi, isterse... Jem Finch!”
“Ne?” dedi Jem.
Atticus sordu: “Pantolonun nerede senin, çocuk?”
“Pantolonum mu?”
“Pantolonun.”
Kıvırtmaya gerek yoktu. Tanrı'nın ve herkesin gözü önünde
suçüstü yakalanmıştı. İç geçirdim.
“Ha o mu, Bay Finch?”
Sokak ışığının aydınlığında Dilin bir şeytanlık düşündüğünü
görüyordum: Koca koca açılmış gözleriyle o tombul masum
yüzü daha da yuvarlaklaşmıştı.
75
“Ne oluyor, Dili?” diye sordu Atticus.
“Şey... Onu üttüm ben,” dedi dalgın dalgın.
“Üttün mü? Nasıl?”
DilPin eli kafasının arkasına uzandı. Öne geldi ve alnının
üzerinden kayarak indi. “Biz şurada, balık havuzunun yanında
soyunmacasına poker oynuyorduk,” dedi.
Jem'le ikimiz birden rahatladık. Komşular da tatmin olmuş
görünüyordu: Gerginlikleri geçti. Ama şu soyunmacasına oynanan
poker de neydi?
Bunu öğrenme şansımız hiç yoktu: Bayan Racheh'ın sesi itfaiye
aracının sireni gibi çınladı: “O-la-cak şey değil bu, Dill
Harris! Benim balık havuzumun yanında poker oynamak ha?
Soyunmacasına poker oynamak neymiş ben sana gösteririm,
küçük bey!”
Atticus, Dili hemen o anda parça parça doğranmaktan
kurtardı. “Bir dakika, Bayan Rachel,” dedi. “Bunların daha
önce böyle bir şey yaptıklarını hiç duymadım. Hepiniz kâğıt
mı oynuyordunuz?”
Jem, DilPin attığı topu gözü kapalı yakalayıp hücuma çıktı:
“Hayır, efendim, sadece kibritlerle oynuyorduk.”
Ağabeyime hayran kaldım. Kibrit tehlikeli bir şeydi ama
iskambil kâğıdı ölümcüldü.
“Jem, Scout,” dedi Atticus. “Bir daha poker diye bir şey
duymayayım ağzınızdan. Haydi, git, Dillerin oradan pantolonunu
al, Jem. İkiniz bu işi halledin.”
“Merak etme, Dill,” dedi Jem, üçümüz kaldırımdan aşağı
yürürken, “teyzen sana bir şey yapmaz. Babam onunla
konuşur. Hızlı düşünmek diye buna derim ben, be. Dinle...
Duyuyor musun?”
Durduk, Atticus'un sesini duyduk: “...ciddi bir şey değil...
Bütün çocuklar bu dönemden geçer, Bayan Rachel...”
Dill rahatladı ama Jem”le ikimiz rahatlayamadık. Jem''in sabahleyin
babama bir pantolon göstermek gibi bir sorunu vardı.
“Sana benimkilerden birini veririm,” dedi Dill, Bayan Rachel'ın
merdiveninin önüne geldiğimizde. Jem, onun pantolonu-
76
na sığmayacağını ama yine de teşekkür ettiğini söyledi. Hoşça
kal dedik, Dill eve yöneldi. Sonunda benimle nişanlı olduğunu
hatırladı, dönüp beni Jem'in gözünün önünde hızlıca öptü. Arkamızdan
bağırdı: “Yazın bana, duydunuz mu?”
Jem'in pantolonu kazaya uğramamış olsaydı bile zaten pek
fazla uyuyamayacaktık. Geceleyin arka verandadaki bez karyolamdan
gelen her ses şiddeti üç kat artmış olarak duyuluyordu;
çakıllar üzerindeki her ayak sesi, intikam peşine düşmüş Öcü
Radley'nin ayak sesleriydi; sokaktan gülerek geçen her siyahi,
zincirlerinden kurtulmuş, bizim peşimize düşmüş Öcü Radley'ydi;
sinekliğe çarpan her böcek, telleri parçalamaya çalışan
o kaçık Öcü Radley'nin parmaklarıydı; tespih ağaçları kötü
ruhluydu, havada dolaşıyorlardı, canlıydılar. Ben böyle, uyku
ile uyanıklık arasında gidip gelirken Jem'in mırıltısını duydum.
“Uyuyor musun, Üç Gözlü Küçük Kız?”
“Deli misin?”
“Şşşt. Atticus'un ışığı kapalı.”
Soluk ay ışığında Jem'in ayaklarını savurarak yere bastığını
gördüm.
“Gidip arayacağım,” dedi.
Yatağımda doğruldum. “Gidemezsin. Seni bırakmam,” dedim.
Gömleğini giymeye çalışıyordu. “Gitmek zorundayım.”
“Gidersen Atticus'u uyandırırım.”
“Uyandırırsan seni öldürürüm.”
Onu tutup çekerek karyolama oturttum. Mantık yürütmeye
çalıştım. “Bay Nathan onu sabahleyin bulacak, Jem. Onu senin
kaybettiğini biliyor. Pantolonu Atticus'a gösterdiği zaman
bayağı kötü olacak, ama hepsi bu. Haydi yatağına geri dön.”
“Onu ben de biliyorum,” dedi Jem. “İşte o yüzden gidip
almak istiyorum.”
Midem bulanmaya başladı. Oraya tek başına geri dönmesi...
Bayan Stephanie'nin ne dediğini hatırlıyordum: Bay Nathan
bir daha bir gürültü duyarsa, tüfeğinin namlusunda kurşun
* Tekgözlü, çift gözlü ve üç gözlü üç kız kardeşle ilgili eski bir Alman peri
masalı kahramanı. (ç.n.)
77
hazır bekliyordu, bahçesine giren ister bir siyahi olsun, ister bir
köpek... Jem bunu benden iyi biliyordu.
Çok çaresizdim: “Bak, hiç değmez, Jem,” diyordum. “Dayak
acıtır ama acısı geçer. Kurşunu yiyeceksin, Jem. Lütfen...”
Sabırlı bir şekilde soluğunu dışarı verdi. “Bu... Böyle,
Scout,” diye homurdandı. “Aklım erdi ereli Atticus beni hiç
dövmedi. Bunun böyle devam etmesini istiyorum.”
Bu da bir düşünceydi. Atticus bizi bir gün tehdit etmese
öbür gün ediyor gibi geliyordu bana. “Yani seni hiçbir zaman
bir şey yaparken yakalamadı demek istiyorsun.”
“Belki de öyle ama... Böyle devam etmesini istiyorum,
Scout. Bu gece bu işi yapmalıyız.”
Jem'le yolumu galiba ilk kez o zaman ayırmaya başladım.
Bazen onu anlamıyordum ama bu kafa karışıklığı dönemleri
kısa sürüyordu. Beni aşıyordu bu durum. “N'olursun,” diye
yalvardım, “düşün bir kere... Orada tek başına olduğunu...”
“Sus, konuşma!”
“Bir daha seninle konuşmamasından falan korkuyorsan,
öyle bir şey olmayacak... Uyandıracağım onu, Jem, yemin ediyorum
şimdi gidip...”
Jem pijamamın yakasından sımsıkı tuttu. Boğulacak gibiydim.
“O zaman ben de seninle geliyorum,” diyebildim.
“Hayır gelmiyorsun, gürültü etmekten başka işe yaramazsın.”
Çabalarım boşunaydı. Arka kapının dilini kaldırdım, o
merdivenden ininceye kadar tuttum. Saat iki falan olmalıydı.
Ay batmak üzereydi, kafes örgüsü gölgeler soluklaşıp belirsizleşiyordu.
Jem'in beyaz frenk gömleğinin kuyruğu sanki
sabah olmadan önce sıvışmak isteyen küçük bir hayalet gibi
inip inip kalkıyordu. Hafif bir esinti, böğrümden aşağı akan
terleri soğutmaktaydı.
Jem arka yoldan gitti, otlaktan dolaşıp okul bahçesinin ortasından
geçerek kıvrıldı ve çite ulaştı, diye düşündüm — en
azından o yöne doğru gitmişti. Bu yoldan gitmek daha uzun
zaman alırdı, yani henüz kaygılanmak için erkendi. Kaygılanma
zamanı gelinceye kadar bekledim, Bay Radley'nin tüfeğinin
78
sesini bekledim. Daha sonra arka bahçe kapısının gıcırtısını
duydum gibi geldi bana. Belki de duymak istedim.
Sonra Atticus'un öksürük sesi geldi. Soluğumu tuttum. Bazen
gece yarısı tuvalet için kalktığımızda onu okurken bulurduk.
Geceleri sık sık uyanıp bize baktığını, yeniden uykuya dalmak
için okuduğunu söylerdi. Gözlerimi kısarak ışığının yanmasını,
holü aydınlatmasını bekledim, yeniden soluk alıp verdim.
Gece sürüngenleri yuvalarına çekilmişti ama rüzgâr estikçe
tespih ağacının olgun meyveleri çatıyı dövüyordu, uzaklarda
havlayan köpeklerin sesiyle karanlık daha bir ıssızdı.
İşte Jem oradaydı, buraya dönüyordu. Beyaz gömleği arka
çitin üzerinde inip kalktı, yavaş yavaş genişliyordu. Arka merdivene
ulaştı, içeri girip kapıyı kapattı, yatağına oturdu. Hiçbir
şey söylemeden kaldırıp pantolonunu gösterdi. Uzandı, bir süre
yatağının titrediğini fark ettim. Kısa sürede sakinleşti. Bir daha
hiç kımıldadığını duymadım.
79
Jem bir hafta kadar aksi ve suskun biri oldu çıktı. Bir keresinde
Atticus'un bana önerdiği gibi kendimi Jem'in yerine koymaya
ve konuya onun açısından bakmaya çalıştım: Radley'lerin evine
gece ikide tek başıma gitseydim, ertesi sabah cenazemi kaldırırlardı.
Bu yüzden onu rahat bırakıp, canını sıkmamaya çalıştım.
Okul açıldı. İkinci sınıf da birincisi kadar kötüydü, hatta
daha kötü — yine bazı kartlar gösteriyor, okuyup yazmanıza
izin vermiyorlardı. Bayan Caroline'ın yan sınıfta kaydettiği
ilerleme, kahkahaların sıklığıyla ölçülebilirdi; gelgelelim her
zamanki takım yine birinci sınıfta çakmıştı, düzeni sağlamaya
yardımcı oluyorlardı. İkinci sınıfın tek iyi yanı, derslerimin
Jem'inki gibi daha geç saatte bitmesiydi, genellikle saat üçte
birlikte yürüyerek eve dönüyorduk.
Okul bahçesinden geçerek eve gittiğimiz bir öğleden sonra
Jem birden, “Sana söylemediğim bir şey var,” dedi.
Günlerdir ağzından tam bir cümle çıkmadığı için onu yüreklendirdim.
“Neyle ilgili?”
“O geceyle.”
“O geceyle ilgili bana hiçbir şey söylemedin,” dedim.
Bu sözlerim üzerine Jem sanki sinek kovarmış gibi elini
salladı. Bir süre sustuktan sonra, “Pantolonumu almak için
80
geri gitmiştim... O gece çıkarmaya çalışırken pantolonum
düğüm olmuştu. Almaya gittiğimde...” Jem derin bir soluk
aldı. “Almaya gittiğimde, pantolonumu katlanıp çit telinin
üzerine konmuş olarak buldum... Sanki birileri dönüp almamı
bekliyormuş gibi.”
“Çitin üzerine mi?”
“Sonra başka bir şey daha vardı...” dedi Jem, donuk bir sesle.
“Eve gidince sana gösteririm. Yırtık yeri dikilmişti. Bir kadın
dikmiş gibi değildi, ben dikmişim gibiydi. Çarpık çurpuk ve...”
“Yani birisi senin pantolonu almak için geri döneceğini
biliyormuş?”
Jem omzunu silkti. “Sanki biri aklımdan geçenleri okumuş
gibi... Ne yapacağımı bilen biri. Beni tanımayan biri benim ne
yapacağımı bilemez, öyle değil mi Scout?”
Jem'in sorusu benden yanıt isteyen bir soruydu. Ben de
onun düşüncesini destekledim: “Seninle aynı evde yaşamayan
biri senin ne yapacağını bilemez, bazen ben bile bilemiyorum.”
Bizim ağacımızın yanından geçiyorduk. Ağacın kovuğunda
gri bir sicim yumağı gördüm.
“Sakın alma onu, Jem,” dedim. “Biri bir şeylerini gizlemek
için kullanıyor orayı.”
“Hiç sanmam.”
“Evet, öyle. Walter Cunningham gibi biri her teneffüste
buraya gelip bir şeyler saklıyor, biz de sonra gelip onun sakladıklarını
alıyoruz. Dinle, bunları burada bırakalım ve bir iki
gün bekleyelim derim ben. İki gün sonra hâlâ duruyorsa alırız,
tamam mı?”
“Tamam, haklı olabilirsin,” dedi Jem. “Küçük bir çocuk
burayı bir şeyleri gizlemek için kullanıyor olmalı... Bazı şeyleri
büyüklerden saklamak için. Biliyorsun, bu şeyleri okul açıldığında
bulmaya başladık.”
“Öyle,” dedim, “ama yazın buradan hiç geçmiyoruz ki.”
Eve gittik. Ertesi sabah o sicim yumağı bıraktığımız gibi
duruyordu. Üçüncü gün de hâlâ orada durduğunu görünce Jem
81
alıp cebine attı. O günden sonra o ağaç kovuğunda bulduğumuz
her şeyin bize ait olduğunu düşündük.
İkinci sınıf tatsızdı ama Jem bana ileriki yıllarda okulun iyileşeceği
güvencesini verdi, o da başlangıçta benim gibi tatsız
bulmuştu, insan ancak altıncı sınıfa geçtiğinde dişe dokunur bir
şeyler öğreniyordu. Altıncı sınıf daha en başından hoşuna gitmişti.
Kısa bir Mısır Dönemi serüveni yaşadı, beni çok şaşırttı;
sopa gibi dimdik yürümeye çalışır, bir kolunu öne yapıştırır, bir
kolunu arkaya, bir ayağını ötekinin arkasına koyardı. Dediğine
göre Mısırlılar böyle yürürmüş, ben de ona böyle yürüyorlarsa
bu halde hiçbir şey yapamazlar diyordum, Jem de bana Amerikalılardan
daha çok şey yapmayı başardıklarını söylüyordu;
tuvalet kâğıdını ve mumyalamayı onlar bulmuşlar, bunları bulmasalarmış
bugün ne halde olurmuşuz? Atticus bana, sıfatları
kaldırırsan geriye gerçekler kalır demişti.
Güney Alabama'da mevsimleri birbirinden ayıran kesin
çizgiler yoktur; yazlar sonbahara sarkar, bazen sonbahardan
sonra asla kış gelmez, bildiğiniz ilkbahar gelir ve ilkbahardan
yine yaza geçilir. O sonbahar uzun bir sonbahar oldu, hafif
bir ceket giymeyi gerektirecek kadar bile soğuk olmadı. Ekim
ayında ılık bir öğleden sonra Jem”le her zamanki güzergâhımızı
izliyorduk ki bizim ağaç kovuğunun önünde zınk diye durmak
zorunda kaldık yine. Bu kez kovukta beyaz bir şey vardı.
Onu alma onurunu Jem bana verdi: Sabundan oyulmuş iki
insan heykelciği çıkardım oradan. Biri bir erkek heykelciğiydi,
ötekinin üzerinde ise kaba saba bir elbise vardı.
Büyü diye bir şeyin olmadığını hatırlayacak zamanı bulamadan,
bir çığlık atarak elimdeki sabunları yere fırlattım.
Onları Jem kaptı. “Neyin var senin?” diye bağırdı. Heykelciklerin
üzerindeki kızıl tozları silkeledi. “Bunlar çok güzel,”
dedi. “Bu kadar güzelini hiç görmedim.”
Heykelcikleri bana uzattı. Neredeyse kusursuz birer çocuk
minyatürüydüler. Oğlan kısa pantolonluydu, sabundan bir saç
82
demeti kaşlarının üzerine dökülmüştü. Başımı kaldırıp Jem'e
baktım. Saçının ayrık yerinden kaşlarının üzerine kahverengi düz
bir saç demeti iniyordu. İkiye ayrılan saçlarının kaşının üzerine
düştüğünü fark ettim. Daha önce bunu hiç fark etmemiştim.
Jem de elindeki kız bebeğe ve bana bakıyordu. Kız bebeğin
kâkülü vardı. Benim de.
“Bunlar biziz,” dedi Jem.
“Sence kim yapmıştır?”
“Buralarda bıçakla yontmayı bilen birini tanıyor muyuz?”
diye sordu.
“Bay Avery var.”
“Bay Avery böyle işler yapabiliyor. Yani tahta oyma işleri.”
Bay Avery her hafta ince bir soba odunu parçasını inceltirdi;
zımparalayıp kürdan yapar ve kürdanı çiğnerdi.
“Bizim yaşlı Stephanie Crawford'ın sevgilisi olan bir adam
var,” dedim.
“O da tahta oyma işleri yapıyor ama o güneyde bir yerde
yaşıyor. Bize nereden dikkat edecek?”
“Belki de verandada oturup Bayan Stephanie'ye bakacağına
bize bakmıştır. Ben olsam öyle yapardım.”
Jem öyle uzun uzun yüzüme baktı ki ona ne var diye sormak
zorunda kaldım ama bir şey yok yanıtını aldım. Eve vardığımızda
Jem o sabun bebekleri sandığına koydu.
Bunun üzerinden daha iki hafta geçmemişti ki iki paket
çiklet bulduk, sevindik, Radley'lerin evindeki her şeyin zehirli
olduğu gerçeği Jem'in aklından uçup gitmişti.
Ertesi hafta o ağaç kovuğu bize madeni kararmış bir
madalya armağan etti. Jem onu Atticus'a gösterdi, Atticus
bunun bir imla yarışması madalyası olduğunu söyledi, biz
doğmadan önce Maycomb'da imla yarışmaları yapılır, kazanana
madalya verilirmiş. Herhalde birisi bunu kaybetmiştir,
dedi Atticus, insanlara sormuş muyduk? Ben onu nerede bulduğumuzu
söylemeye çalışınca Jem bana gizlice bir tekme
attı. Atticus*a bu madalyayı aldığını hatırladığı birinin olup
olmadığını sordu, hatırlamıyordu.
83
En büyük ödülümüzü dört gün sonra aldık. Çalışmayan bir
cep saatiydi, alüminyum bir bıçağı, bir de zinciri vardı.
“Sence bu beyaz altın mı, Jem?”
“Bilmiyorum. Atticus'a göstereceğim.”
Atticus'un dediğine göre, yeni olsaymış zinciriyle bıçağıyla
falan belki on dolar edebilirmiş. “Okulda biriyle bir şey mi
takas ettiniz?” diye sordu.
“Yo, hayır!” Jem, Atticus'un dikkatli olmak koşuluyla haftada
bir gün cebinde taşımasına izin verdiği, büyükbabamın saatini
cebinden çıkardı. Saati yanına aldığı günler Jem diken üstünde
olurdu. “Atticus,” dedi, “sence bir sakıncası yoksa onun
yerine bunu yanımda taşımak isterim. Bunu onarabilirim.”
Büyükbabasının saati yeniliğini yitirdiğinde ve onu yanında
taşımak artık bir yük haline geldiğinde, Jem beş dakikada bir
saatin kaç olduğuna bakma zorunluluğunu hissetmez oldu.
Epey iyi bir iş çıkardı, yalnızca bir tek yay ile iki küçük parça
arttı ama saat çalışmadı. “Of, çalışmayacak meret. Baksana...”
“Ne?”
“Bu şeyleri bize bırakan kişiye mektup mu yazsak acaba?”
“Çok iyi olur, Jem, teşekkür ederiz ve... N'oldu?”
Jem kulaklarını tutuyor, başını iki yana sallıyordu. “Hiç anlamıyorum,
hiç anlamıyorum... Neden, bilmiyorum, Scout...”
Oturma odasına doğru baktı. “Atticus'a söylemek istiyordum
— hayır, galiba söylemeyeceğim.”
“Senin yerine ben söyleyeyim.”
“Hayır, bunu yapma Scout. Scout?”
“Nee?”
Akşamdan beri bana bir şey söylemeye çalışıyordu; yüzü
parlıyordu, bana doğru eğiliyor, sonra fikrini değiştiriyordu.
Yine değiştirdi. “Ah, yok bir şey.”
“Haydi gel, bir mektup yazalım.” Kâğıtla kalem alıp burnuna
dayadım.
“Peki. Sayın Bayım...”
“Erkek olduğunu nereden çıkardın? Eminim Bayan Maudie'dir...
Uzun zamandır benim iddiam bu.”
84
“E, Bayan Maudie çiklet çiğneyemiyor ki...” deyip sırıttı
Jem. “Biliyorsun bazen güzel konuşabiliyor. Bir keresinde ona
çiklet ikram ettim, o çiğnemek istemedi... Sakız damağına yapışıyormuş,
konuşmasını engelliyormuş,” dedi Jem ona sahip
çıkarak. “Güzel söylemiş, değil mi?”
“Evet, bazen hoş şeyler söylüyor. Ama bir saati ve zinciri
olacağını sanmıyorum.”
“Sayın Bayım,” dedi Jem. “Ağaç kovuğuna bizim için bıraktığınız
o şey —yo, hayır— her şey için teşekkür ederiz. Dostunuz,
Jeremy Atticus Finch.”
“Mektubu böyle imzalarsan senin kim olduğunu bilemez,
Jem.”
Jem adını sildi ve “Jem Finch” yazdı. Ben de altını “Jean
Louise Finch (Scout)” olarak imzaladım. Jem pusulayı bir zarfa
koydu.
Ertesi sabah ikimiz okula giderken o önden koştu, ağacın
yanında durdu. Başını kaldırdığında bana doğru dönüktü, suratının
solduğunu gördüm.
“Scout!”
Yanına koştum.
Birisi bizim o kovuğu betonla doldurmuştu.
“Ağlama bak, Scout... Sakın ağlama, dert etme,” diye mırıldandı
bana okula varıncaya kadar.
Yemek vakti eve dönünce Jem yemeğini çiğnemeden yuttu,
verandaya koştu ve merdivenlerde durdu. Ben de onun gibi
yaptım. “Henüz geçmedi,” dedi.
Ertesi günü Jem yine nöbet bekledi ve ödülünü aldı.
“Merhaba, Bay Nathan,” dedi.
“Günaydın Jem, günaydın Scout,” dedi Bay Radley geçerken.
“Bay Radley,” dedi Jem.
Bay Radley arkasına dönüp baktı.
“Bay Radley, şey... Şuradaki ağacı siz mi betonla sıvadınız?”
“Evet, ben,” dedi, “oyuğa beton doldurdum.”
“Neden doldurdunuz acaba, efendim?”
85
“Ağaç ölüyor. Ağaçlar hastalanınca oyuklara beton doldurulur.
Bunu bilmen gerekir, Jem.”
Jem akşamüstüne kadar başka bir şey söylemedi. Ağacımızın
yanından geçerken o betonlanmış yere dalgın dalgın eliyle
birkaç kez vurdu, daha da dalgınlaştı. Huysuzluk damarı tutmak
üzereydi, ondan uzak durdum.
Her zamanki gibi o akşam da işten dönen Atticus'u karşıladık.
Basamakları çıkarken Jem, “Atticus,” dedi, “şuradaki
şu ağaca baksana, lütfen.”
“Hangi ağaca, çocuğum?”
“Radley'lerin arazisinin okuldan gelirken önünden geçtiğimiz
köşesindeki ağaca.”
“Evet?”
“O ağaç kurumak üzere mi?”
“Hayır, oğlum, hiç sanmıyorum. Yapraklarına baksana,
hepsi yemyeşil, canlı, lekeli falan da değil.”
“Hastalıklı bile değil mi?”
“O ağaç en az senin kadar sağlıklı, Jem. Neden sordun?”
“Bay Nathan Radley kurumak üzere olduğunu söyledi de.”
“Belki de öyledir. Eminim Bay Radley ağaçlarını bizden iyi
biliyordur.”
Atticus bizi verandada bırakarak içeri girdi. Jem bir direğe
dayanarak omzunu sürttü.
“Kaşınıyor musun, Jem?” diye sordum olabildiğince kibar
bir şekilde. Yanıt vermedi. “İçeri gelsene, Jem,” dedim.
“Biraz sonra.”
Karanlık basıncaya kadar orada durdu, ben de onu bekledim.
İçeri girerken ağladığını gördüm; yüzünün ıslanması gereken
yerleri ıslanmıştı ama hiç ağlama sesi duymamış olmam tuhaftı.
86
Maycomb'da deneyimli pek çok kâhinin bilemediği nedenlerden
dolayı o yıl sonbaharda birden kış geldi. Atticus'un dediğine
göre, 1885'ten bu yana en soğuk iki haftayı yaşamışız, Bay
Avery'nin dediğine göreyse, Mısır'da bulunan Rosetta Taşı'nda
yazıyormuş, çocuklar ana babalarını dinlemez, sigara içer, birbirleriyle
dövüşürlerse mevsimler değişirmiş: Jem'le ikimiz doğanın
anormalleşmesine, bu anormallik sonucunda komşularımızın
mutsuz olmasına ve kendimizin de rahatının kaçmasına
katkıda bulunmanın suçluluğunu taşıyorduk omuzlarımızda.
Yaşlı Bayan Radley o kış öldü ama ölümü konu komşuyu
neredeyse hiç ırgalamadı, komşular onu ancak tespih çiçeklerini
sularken, kırk yılda bir görürdü. Jem'le ikimiz Öcü'nün onu
sonunda hakladığına karar verdik ama Atticus, Radley'lerin
evinden döndüğünde kadının eceliyle öldüğünü söyleyerek bizi
hayal kırıklığına uğrattı.
“Sorsana ona,” dedi Jem.
Ben de, “Sen sor, en büyüğümüz sensin,” dedim.
“İşte bu yüzden senin sorman gerekiyor.”
“Atticus,” dedim, “Bay Arthur'u gördün mü?”
Atticus başını gazetesinin ardından çıkararak sert sert bana
baktı: “Görmedim,” dedi.
87
Jem daha başka sorular sormamı engelledi. Atticus'un, Radleyler
konusunda bize hâlâ kızgın olduğunu, onu daha fazla
zorlamamamız gerektiğini söyledi. Atticus geçen yaz o gece,
bizim yalnızca soyunmacasına poker oynamakla kalmadığımızı
düşünüyormuş. Bu konuda Jem''in sağlam bir dayanağı yokmuş
ama içinde öyle bir his varmış.
Ertesi sabah uyandığımda pencereden dışarı baktım, korkudan
neredeyse ölüyordum. Çığlığımı duyan Atticus yarım
kalan tıraşıyla banyodan koşup geldi.
“Kıyamet kopacak, Atticus! Lütfen bir şey yap!..” Kolundan
tutup onu pencerenin yanına götürdüm, dışarıyı gösterdim.
“Kıyamet falan kopmuyor,” dedi. “Kar yağıyor.”
Jem karın tutup tutmayacağını sordu, o da daha önce hiç kar
görmemişti ama ne olduğunu biliyordu. Atticus, kar konusunda
Jem ne biliyorsa kendisinin de onu bildiğini söyledi. “Ama şunu
biliyorum, böyle sulu yağdığı zaman yağmura çevirir.”
Telefon çaldı, Atticus kahvaltı masasından kalkıp telefona
baktı. Yeniden masaya döndüğünde arayanın Eula May oldugunu
söyledi. “Söylediklerini aynen tekrarlıyorum: *1885*ten
bu yana Maycomb'a kar yağmadığı için bugün okullar tatil?”
Eula May, Maycomb'un önde gelen telefon operatörüydü.
Genel duyuruları yapma işi ona emanet edilmişti; düğün davetlerini
duyurmak, canavar düdüklerini çaldırmak ve Doktor
Reynolds kasaba dışında olduğu zaman ilkyardım talimatları
vermek gibi.
Sonunda Atticus bize sakin olmamızı, pencereden dışarı bakacağımıza
tabaklarımıza bakmamızı söyleyince Jem, “Kardan
adam nasıl yapılır?” diye sordu.
“Hiç bilmiyorum,” dedi Atticus. “Sizi hayal kırıklığına uğratmak
istemem ama kartopu yapacak kadar bile kar olacağını
sanmıyorum.”
Calpurnia girdi içeri, karın tuttuğunu söyledi. Arka avluya
koştuk, avlu ince bir sulu kar tabakasıyla kaplanmıştı.
“Üzerinde dolaşmamamız gerekir,” dedi Jem. “Baksana
bastığın yerlerdeki karlar ziyan oluyor.”
88
Arkama, peltemsi ayak izlerime baktım. Jem'in dediğine
göre, biraz daha yağmasını beklersek, karları yerden kazıyıp
kardan adam yapabilirdik. Dilimi dışarı çıkardım, iri bir kar
tanesi yakaladım. Dilimi yaktı.
“Jem, çok sıcak!”
“Hayır, sıcak değildir, çok soğuk olduğu için yakar. Ama
sakın yeme, Scout, ziyan edeceksin. Tükür yere.”
“Ama ben karlarda yürümek istiyorum.”
“Bak ne diyeceğim, haydi gel Bayan Maudie'nin bahçesindeki
karların üzerinde yürüyelim.”
Jem ön avlunun karşı tarafına atladı. Ben de onun gibi yaptım.
Bayan Maudie'nin evinin önündeki kaldırıma geldiğimizde
Bay Avery bize sataştı. Suratı pespembeydi, kemerinin altından
koca karnı görünüyordu.
“Gördünüz mü ne yaptınız?” dedi. “Appomattox muharebesinden
beri Maycomb'a böyle kar yağmamıştı. İşte sizin gibi
kötü çocuklar yüzünden mevsimler değişiyor.”
Bay Avery geçen yaz gösterisini tekrar etmesini ne çok
beklediğimizi biliyor muydu acaba, ödülümüz buysa, günah
konusunda söylenecek bir şeylerin bulunduğunu düşündügümüzü
biliyor muydu? Bay Avery'nin hava durumuyla ilgili
istatistikleri nereden aldığını biliyordum: Doğrudan doğruya
Rosetta Taşı'ndan.
“Jem Finch, Jem Finch!”
“Bayan Maudie seni çağırıyor, Jem.”
“Avlunun ortasından yürüyün hepiniz. Verandaya yakın
yerde karların altında ekili lavantalar var. Onlara basmayın!”
“Peki, efendim!” diye bağırdı Jem. “Çok güzel, öyle değil
mi, Bayan Maudie?”
“Hadi canım sen de, ne güzeli! Bu gece hava dona çekerse
bütün açelyalarım ölür!”
Bayan Maudie'nin eski güneş şapkasındaki kar kristalleri
parlıyordu. Bazı küçük çalıların üzerine eğilmiş, çalılara çuval
geçirmekteydi. Jem ona neden çuval geçirdiğini sordu.
“Soğuktan korumak için,” dedi kadın.
89
“Bitkiler nasıl ısınıyorlar? Kan dolaşımları yok ki.”
“Bu soruya cevap veremeyeceğim, Jem Finch. Tek bildiğim
gece dona çekerse bu bitkilerin de donacağı, o yüzden üstlerini
örtmek gerekir. Tamam mı?”
“Evet, tamam. Bayan Maudie?”
“Evet?”
“Scout'la sizin karlarınızdan biraz ödünç alabilir miyiz?”
“Alın canım, hepsini alın! Evin altında eski bir şeftali sepeti
var, doldurun karları ona.” Bayan Maudie'nin gözleri kısıldı.
“Jem Finch, ne yapacaksın benim karlarımla?”
“Görürsünüz,” dedi Jem ve Bayan Maudie'nin avlusundan
bizim avluya taşıyabildiğimiz kadar kar taşıdık, bata çıka.
“Şimdi ne yapacağım, Jem,” diye sordum.
“Göreceksin,” dedi. “Sen şimdi sepeti al, arka avludan kürüyebildiğin
kadar kar küre, sepete doldur, ön avluya getir.
Ama gelirken daha önce bastığın yerlere basmaya dikkat et,”
diye de uyardı.
“Kardan bebek mi yapacağız, Jem?”
“Hayır, gerçek bir kardan adam. Haydi, şimdi sıkı çalışalım.”
Jem arka avluya koştu, bahçe çapasını çıkardı, odun yığınının
arkasını hızlı hızlı kazmaya başladı, bulduğu solucanları bir kenara
ayırdı. Eve koştu, çamaşır sepetiyle geldi ve sepete toprak
doldurup ön avluya taşıdı.
Böyle beş sepet toprak ile iki sepet kar taşıdık, Jem artık
başlamaya hazır olduğumuzu söyledi.
“Karmakarışık bir şey olmadı mı bu sence?” diye sordum.
“Şimdi öyle ama daha sonra öyle olmayacak,” dedi.
Jem iki avuç toprak aldı koydu, eliyle vura vura küçük bir
tepecik yaptı, üzerine bir kat daha toprak ekledi, bir kat daha
ekledi ve sonunda bir insan gövdesi oluşturdu.
“Jem, siyahi bir kardan adam görmedim hiç,” dedim.
“Böyle siyahi olmayacak,” diye homurdandı.
90
Jem arka avludan birkaç şeftali ağacı çubuğu getirdi, kıvırdı
ve bunları, üzerleri toprakla kaplanacak kemik olarak
kullandı.
“Elleri kalçalarında Bayan Stephanie Crawford'a benziyor,”
dedim. “Ortası şişman, kolları çırpı.”
“Kolları kalınlaştıracağım.” Jem çamurdan adamın üzerine
su döktü, biraz daha toprak ekledi. Bir süre düşünceli düşünceli
baktıktan sonra adamın bel çizgisinin altına koca bir karın
ekledi. Bana baktı, gözleri parlıyordu: “Kardan adam şeklinde
bir Bay Avery oldu bu, öyle değil mi?”
Jem karları avuçlayıp üzerine sıvamaya başladı. Bana yalnızca
sırt tarafına sıvama izni verdi, herkesin göreceği tarafını
kendine sakladı. Bay Avery yavaş yavaş beyazlaşıyordu.
Jem tahta parçalarıyla göz, burun, ağız ve düğme yaptıktan
sonra Bay Avery'nin kızgın görünmesini de sağlamıştı. Bir odun
sopasıyla görüntü tamamlandı. Jem geri çekilip eserine baktı.
“Çok güzel oldu, Jem,” dedim. “Sanki aniden konuşacakmış
gibi görünüyor.”
“Evet öyle, değil mi?”
Atticus'un akşam yemeğine gelmesini bekleyemedik, işyerine
uğrayıp ona büyük bir sürprizimizin olduğunu söyledik.
Arka avlunun büyük bir kısmının öne taşındığını görünce
şaşırdı ama harika bir iş çıkardığımızı söyledi. “Bu işi nasıl
başaracağını bilememiştim,” dedi Jem'e, “ama bir daha senin
için acaba ne yapacak diye kaygılanmayacağım oğlum, sen ne
yapacağını her zaman bilirsin.”
Atticus'un övgülerinden ötürü Jem'in kulakları kızardı ama
Atticus'un geriye doğru çekildiğini görünce dikkat kesildi. Atticus
bir süre kardan adama baktı. Önce sırıttı, sonra güldü.
“Doğrusu oğlum, ileride ne olacaksın, bilemiyorum, mühendis
mi, hukukçu mu yoksa portre ressamı mı? Bu avluda hakaret suçuna
benzer bir suç işlemişsin. Bu adamı gizlememiz gerekiyor.”
Atticus eserinin ön tarafını biraz tıraşlamasını, odun sopasının
yerine bir süpürge koymasını, önüne de bir önlük takmasını
söyledi.
91
Jem, bu işi yaparsa kardan adamın çamurlanacağını, kardan
adam olmaktan çıkacağını söyledi.
“Bir şey yap da ne yaparsan yap,” dedi Atticus. “Komşuların
karikatürünü yapamazsın.”
“Bu karikatür falan değil,” dedi Jem. “Tıpatıp ona benziyor.”
“Bay Avery öyle düşünmeyebilir.”
“Ne yapacağımı biliyorum,” dedi Jem. Koşarak sokağın
karşı tarafına geçti, Bayan Maudie'nin arka avlusunda kayboldu,
yüzünde bir gülücükle geri döndü. Bayan Maudie'nin
güneş şapkasını kardan adamın başına geçirdi, bahçe makasını
da kıvrık koluna astı. Atticus böyle daha iyi olduğunu söyledi.
Bayan Maudie kapıyı açıp ön verandaya çıktı. Sokağın tam
karşısına, bize baktı. Birden gülümsedi. “Jem Finch,” diye bagırdı.
“Seni yaramaz, getir bakayım o şapkayı bana!”
Jem başını kaldırıp Atticus'a baktı, Atticus başını iki yana
salladı. “Yaygara koparmasına bakma,” dedi. “Başarından çok
etkilendi.”
Atticus, Bayan Maudie'nin evinin önüne yürüdü, el kol sallayarak
sohbet etmeye başladılar, kulağıma bazı sözler çalındı:
“...şu avluya sahiden erkek mi, kadın mı olduğu belirsiz bir şey
yaptı! Atticus, onları hiç iyi yetiştirmiyorsun!”
Öğleden sonra kar durdu, ısı düştü ve gece olunca Bay
Avery'nin o berbat kehaneti doğru çıktı: Calpurnia evdeki
bütün ocakları yaktı ama üşüyorduk. O akşam Atticus eve
geldiğinde bunun böyle olacağını söylemiş, Calpurnia'ya geceyi
bizimle birlikte geçirmek isteyip istemediğini sormuştu.
Calpurnia yüksek tavana, yüksek pencerelere bakmış, kendi
evinin daha sıcak olacağını söylemişti. Atticus arabayla onu
evine bıraktı.
Ben uyumadan önce Atticus odamdaki ateşe biraz daha
kömür attı. Termometrenin eksi dokuz dereceyi gösterdiğini,
bundan daha soğuk bir gece hatırlamadığını ve dışarıdaki kardan
adamımızın taş gibi donduğunu söyledi.
Birkaç dakika sonra sanki birinin beni sarsmasıyla uyandım.
Atticus'un önümde kanat gibi açılmış paltosunu gördüm.
92
“Kalk, yavrucuğum.”
Atticus bana sabahlığımı ve paltomu uzattı. “Önce sabahlığını
giy,” dedi.
Atticus'un yanında Jem vardı, uyku sersemiydi, saçları darmadağınıktı.
Paltosuna sıkı sıkıya sarınmış, bir eliyle yakasını
tutuyordu, öteki elini cebine sokmuştu. Tuhaf bir şekilde ağırsıklet
bir boksör gibi görünüyordu.
“Haydi, tatlım, acele et,” dedi Atticus. “Al, ayakkabıların
ve çorapların burada.”
Sersem sepet giyindim. “Sabah mı oldu?”
“Hayır, saat biri biraz geçiyor. Acele et haydi.”
Bir sorun olabileceği geldi sonunda aklıma. “Bir şey mi
oldu?”
Artık ne olduğunu söylemesine gerek kalmamıştı. Yağmur
yağdığında kuşlar nereye gideceğini nasıl bilirse, bizim sokakta
ne zaman bir sorun olduğunu ben de bilirdim. Tafta hışırtısı
gibi sesler ve koşuşturan insanların çıkardığı boğuk gürültüler,
çaresizce büyük bir korkuya kapılmama yol açtı.
“Kimin evi 0?”
“Bayan Maudie'nin, canım,” dedi Atticus yavaşça.
Ön kapıya çıkınca Bayan Maudie'nin yemek odası penceresinden
dışarı püsküren alevleri gördük. Sanki gördüklerimizin
doğruluğunu kanıtlamak ister gibi itfaiye arabasının siren sesi
de duyuldu, tizleştikçe tizleşerek en üst noktaya ulaştı ve o
tizlikte yaygaraya devam etti.
“Mahvolmuş, öyle değil mi?” dedi, inildeyerek Jem.
“Bence de,” dedi Atticus. “Dinleyin, ikinize de söylüyorum.
Gidin ve Radley'lerin evinin önünde durun. Ayakaltında dolaşmayın,
duydunuz mu? Rüzgârın hangi yöne estiğini görüyor
musunuz?”
“Ama,” dedi Jem, “Atticus, sence evdeki eşyaları dışarı çıkarmamız
gerekmez mi?”
“Yok, henüz gerekmez, oğlum. Size ne dediysem onu yapın.
Koşun şimdi. Scout'a dikkat et, duyuyor musun? Sakın onu
gözünün önünden ayırayım deme.”
93
Atticus bizi Radley'lerin ön kapısına doğru arkamızdan itti.
Yangın Bayan Maudie'nin evini sessizce kül ederken biz orada
durup sokağa doluşan adamları ve arabaları seyrettik. “Neden
acele etmiyorlar, neden acele etmiyorlar...” deyip duruyordu Jem.
Nedenini anladık. Soğuktan işlemeyen eski itfaiye arabasını
birtakım adamlar itiyordu. Adamlar itfaiyenin hortumunu bir
yangın musluğuna takınca borudan sular fışkırmaya başladı.
“Ah, Tanrım, Jem...”
Jem kollarını bana doladı. “Sus, Scout,” dedi. “Endişelenecek
bir şey yok, endişelenecek bir-şey olduğunda sana söylerim.”
Giyiniklik ve soyunukluk dereceleri farklı erkekler, Bayan
Maudie'nin evini, karşıdaki evin avlusuna taşıyorlardı. Bayan
Maudie'nin meşe ağacından yapılmış o ağır, sallanan sandalyesini
Atticus'un taşıdığını gördüm ve Bayan Maudie'nin en çok
değer verdiği şeyi taşıyarak yapılacak en akıllıca işi yaptığını
düşündüm.
Ara sıra bağırtılar duyuyorduk. Sonra üst kat penceresinde
Bay Avery'nin yüzü göründü. Pencereden dışarı iterek bir şilteyi
sokağa attı, sonra bazı eşyaları atmaya başladı, sonunda
insanlar, “İn oradan aşağıya, Dick!” diye bağırdılar. “Merdiven
tutuşuyor! Çık oradan!”
Bay Avery pencereden dışarı çıkmaya çalışıyordu.
“Sıkıştı, Scout...” diye fısıldadı Jem. “Aman Tanrım...”
Bay Avery fena sıkışmıştı. Başımı Jem'in koltukaltına gömdüm,
Jem, “Kurtuldu, Scout. Bir şeyi yok!” diye bağırıncaya
kadar da oradan çıkarmadım.
Bu iyi haber üzerine başımı kaldırıp baktığımda Bay Avery'yi
üst kat verandasının karşı tarafına geçerken gördüm. Bacaklarını
korkuluktan aşağı sarkıttı, direkten aşağı kayarak inerken
dengesini kaybetti. Aşağı düştü, bağırdı ve Bayan Maudie'nin
çalılarının üzerinde buldu kendini.
Birden adamların Bayan Maudie'nin evinin yanından geri
çekildiklerini, sokağın aşağı tarafına, bizim tarafa doğru geldiklerini
gördüm. Artık evden eşya çıkarmıyorlardı. Alevler
ikinci katı bütün bütün sarmış, ta çatıya kadar ulaşmıştı: Par-
94
lak portakal rengi bir orta alanın üzerinde pencere pervazları
kapkaraydı.
“Jem, balkabağına benziyor.”
“Scout, bak!”
Bizim evle Bayan Rachel'ın evinden duman çıkıyordu, tıpkı
bir ırmak kıyısından kalkan sis gibi. Adamlar hortumları oraya
doğru sürüklemekteydi. Abbotsville'den gelen itfaiye arabası acı
acı öterek arkamızdaki köşeyi döndü, bizim evin önünde durdu.
“Aa, kitap...” dedim.
“Ne kitabı?” diye sordu Jem.
“Şu Tom Swift, benim değil o kitap, DilPin...”
“Merak etme, Scout, henüz kaygılanmana gerek yok,” dedi
Jem. Parmağıyla göstererek, “Şuraya bak,” dedi.
Komşulardan oluşan bir kalabalığın arasında Atticus, elleri
paltosunun ceplerinde duruyordu. Sanki bir futbol maçı izler
gibiydi. Yanı başında Bayan Maudie vardı.
“Bak, görüyor musun, babam henüz endişe etmiyor,” dedi
Jem.
“Evlerden birinin tepesinde olması gerekmez mi?”
“Bunun için çok yaşlı, oraya çıksa boynunu kırar.”
“Bizim eşyalarımızı dışarı çıkarmasını söylememiz gerekmiyor
mu sence ona?”
“Onu rahatsız etmeyelim, o bu işi ne zaman yapacağını
bilir,” dedi Jem.
Abbotsville'den gelen itfaiye arabası bizim eve su pompalamaya
başladı; çatıya çıkmış olan bir adam nerelere daha çok
su sıkılması gerektiğini gösteriyordu. Bizim çift cinsiyetlinin
kapkara olup ufalanışını seyrettim; Bayan Maudie'nin güneş
şapkası da tümseğin tepesine kuş gibi tünemiş haldeydi. Bayan
Maudie'nin bahçe makasını göremiyordum. Bizim evle Bayan
Racheh'ın ve Bayan Maudie'nin evi arasında kalan bölgenin
fazlaca ısınması üzerine erkekler çoktan paltolarını ve bornozlarını
çıkarmıştı. Pantolonlarının içine sokulmuş pijama üstleri
ya da gecelikleriyle çalışıyorlardı ama ben bulunduğumuz
noktada yavaş yavaş soğuktan donmaya başladım. Jem beni
95
ısıtmaya çalışıyordu ama kolları yetmiyordu. Onun kollarının
arasından kurtulup kollarımı omuzlarıma doladım. Biraz zıplayınca
ayaklarımı hissetmeye başladım.
Bir itfaiye arabası daha geldi, Bayan Stephanie Crawford'ın
evinin önünde durdu. Başka bir hortumun daha takılacağı bir
yangın musluğu yoktu, adamlar el söndürücüleriyle söndürmeye
çalıştılar.
Bayan Maudie'nin teneke çatısında yangın hafifledi. Büyük
bir gürültüyle ev göçtü; her tarafa alevler saçıldı, bitişik evlerin
çatılarındaki adamlar battaniyelerle koşuşturdu, kıvılcımlara,
yanan odun parçalarına battaniyelerle vurdular.
Adamlar önce birer birer, sonra gruplar haline gitmeye başladığında
gün doğmuştu. Maycomb'un itfaiye arabasını kasabaya
götürdüler, Abbotsville'den gelen araba ayrıldı, üçüncüsü
kaldı. Ertesi gün bu arabanın doksan kilometre ötedeki Clark”s
Ferry'den geldiğini öğrendik.
Jemle ikimiz sokağın karşı tarafına geçtik. Bayan Maudie
avlusunda dumanları tüten kara deliğe bakıyordu, Atticus, Bayan
Maudie'nin konuşmak istemediğini söylemek için başını
iki yana salladı. Bizi eve götürmek için omuzlarımızdan tutarak
buz gibi soğuk sokağın karşı tarafına geçirdi. Bayan Maudie
şimdilik, Bayan Stephanie'nin evinde kalacaktı.
“Sıcak çikolata isteyen var mı?” diye sordu Atticus. Mutfak
sobasını yakarken soğuktan titredim.
Kakaolarımızı içerken Atticus'un bana baktığını fark ettim,
önce şaşkın şaşkın daha sonra sert sert bakmıştı. “Uslu durun
demiştim galiba size,” dedi.
“E, durduk. Senin dediğin gibi...”
“Peki, o zaman bu kimin battaniyesi?”
“Battaniye mi?”
“Evet, küçükhanım, battaniye. Bu battaniye bizim değil.”
Başımı eğip baktığımda, kahverengi yün bir battaniyeye
Kızılderililer gibi sarınmış olduğumu gördüm.
“ Atticus, hiç bilmiyorum, acaba... bu...”
96
Bir yanıt ararken dönüp Jem'e baktım ama Jem benden
daha fazla şaşırmış görünüyordu. Oraya nasıl geldiğini bilmediğini
söyledi, Atticus bize ne dediyse biz aynen öyle yapmıştık,
herkesten uzakta bir yere, Radley'lerin evinin bahçe kapısının
önüne gidip durmuş, oradan hiçbir yere kımıldamamıştık. Jem
bunları söylerken birden duruverdi.
“Bay Nathan yangına bakmaya çıkmıştı,” diye atıldı, “onu
gördüm, onu gördüm, Yemin ederim, Atticus...”
“Tamam oğlum, sorun yok,” diyerek yavaşça gülümsedi Atticus.
“Anlaşılan bütün Maycomb bu gece sokaktaydı, öyle ya da
böyle, Jem, kilerde paket kâğıdı var galiba. Git getir de şunu...”
“ Atticus, hayır, olmaz!”
Jem aklını kaçırmışa benziyordu. Kendisini düşünmüyorsa
bile beni de düşünmeden bütün sırlarımızı, hiçbir şeyi atlamadan,
ağaç kovuğunu, pantolonu falan her şeyi ortalığa
saçıyordu.
“.. Bay Nathan o ağaç kovuğuna beton doldurdu, Atticus,
orada bulduğumuz şeyleri bulamayalım diye... Bence dedikleri
gibi delinin teki o ama Atticus, yemin ederim bize zarar
vermedi, bize hiçbir kötülükte bulunmadı, o gece istese benim
boğazımı kesebilirdi ama pantolonumu onarmaya çalıştı... Bize
hiç zarar vermedi, Atticus...”
Atticus öylesine yumuşak bir sesle, “Sakin ol, Jem,” dedi ki
bana da cesaret geldi. Besbelli Jem'in söylediklerinin hiçbirini
duymamıştı çünkü tek yaptığı şey, “Haklısın,” demek oldu,
“bu battaniyeyi vermeyelim, bizde kalsın. Belki bir gün, Scout
bu battaniyeyi üzerine örttüğü için ona teşekkür eder.”
“Kime edeceğim?”
“Öcü Radley'ye. Sen yangını seyretmeye öyle dalmıştın ki
battaniyeyi üzerine örttüğünde fark etmedin.”
Birden midem bulandı, Jem battaniyeyi uzatıp bana doğru
yürümeye başlayınca kusacak gibi oldum. “Evden sessizce çıktı...
Usulca döndü geldi, şöyle şöyle gitti!”
Atticus soğuk bir sesle, “Bu seni gaza getirmesin, daha büyük
zaferler kazanma düşüncesine kapılma, Jeremy,” dedi.
97
Jem suratını astı: “Ona bir şey yapmayacağım,” dedi ama yeni
bir serüven ateşiyle parlayan gözlerindeki ışığın sönüşünü gördüm.
“Düşünsene bir, Scout,” dedi, “arkanı dönsen onu görecektin.”
Calpurnia bizi öğleyin uyandırdı. Atticus bize o gün okula
gitmemize gerek olmadığını söylemişti, uykusuz uykusuz bir
şey öğrenemezdik. Calpurnia ön avluyu temizlemeye çalışmamızı
söyledi.
Bayan Maudie'nin şapkası, kehribarın içine hapsolmuş bir
sinek gibi ince bir buz tabakasının içinde asılı duruyordu, bahçe
makasını bulmak için toprağı kazmak zorunda kaldık. Bayan
Maudie'yi evinin arka avlusunda, donmuş ve kömürleşmiş
açelyalarına bakarken bulduk.
“Sizin eşyalarınızı getiriyoruz, Bayan Maudie,” dedi Jem.
“Çok üzüldük.”
Bayan Maudie dönüp arkasına baktı, yüzünden eski gülümsemesinin
gölgesi geçti. “Her zaman daha küçük bir ev istedim,
Jem Finch. Böylece avlum daha büyük olur. Düşünsene, açelyalarım
için daha fazla yerim olacak!”
“Üzülmüyor musunuz, Bayan Maudie?” diye sordum, şaşırarak.
Atticus'un dediğine göre elindeki tek şey bu evmiş.
“Üzülmek mi, küçüğüm? Üff, bu eski inek ahırından nefret
ediyordum. Ben kendim bu evi yüz kere yakmayı düşündüm,
hapse atmayacaklarını bilseydim.”
“Ama...”
“Benim için üzülme, Jean Louise Finch. İnsanın hiç bilmediği
işleri yapmasının da bir yolu vardır. Kendime küçük bir
ev yapıp eve iki kiracı alırım — aman Tanrım, Alabama'nın en
güzel bahçesine sahip olacağım. Ben bir kere işe başlayayım da
görün, şu örnek bahçeler benimkinin yanında solda sıfır kalır!”
Jem'le birbirimize baktık. “Yangın nasıl çıktı, Bayan Maudie?”
diye sordu Jem.
“Bilmiyorum, Jem. Belki de mutfak bacasından. Dün gece
saksıdaki çiçeklerim donmasın diye ateşi yanık tuttum. Duyduğuma
göre dün gece beklenmeyen bir konuğunuz olmuş,
küçük Bayan Jean Louise.”
98
“Siz nereden biliyorsunuz?”
“ Atticus bu sabah kasabaya giderken söyledi. Size doğruyu
söyleyeyim mi, sizin yanınızda olmak isterdim. Arkama dönecek
kadar akıl da olurdu bende.”
Bayan Maudie'yi anlayamıyordum. Eşyalarının çoğu yanıp
kül olmuştu, bahçesi mezbeleliğe dönüşmüştü ama o Jem'le
bizim işlerimize çok samimi şekilde ilgi gösterebiliyordu.
Benim şaşkınlığımı fark etmiş olmalıydı. “Dün gece beni
kaygılandıran tek şey, bu olayın yol açtığı tehlike ve telaştı.
Bütün mahalle yok olabilirdi. Bay Avery bir hafta yataktan
çıkamayacaktır... Ağrımayan yeri yok. Böyle işler yapamayacak
kadar yaşlı, bunu ona söyledim. Kendimi bir toparlayayım,
Bayan Stephanie Crawford görmeden Bay Avery'ye bir kek
yapacağım. Stephanie, evinde kalıyorum diye yıllardır peşinde
olduğu bu kekin tarifini vereceğimi sanıyorsa aldanıyor.”
Bana göre Bayan Maudie dayanamayıp tarifi verseydi bile
Bayan Stephanie zaten o tarifi uygulayamazdı. Bayan Maudie
bir keresinde bana göstermişti: O tarifteki şeylere büyük bir
kap şeker eklemek gerekiyordu.
Çok durgun bir gündü. Hava o kadar soğuk ve açıktı ki
adliye binasının saatinin çalmadan önce çıkardığı şangırtı, tıngırtı
ve zorlanma seslerini duyabiliyorduk. Bayan Maudie'nin
burnu daha önce hiç görmediğim bir renk almıştı, kendisine
nedenini sordum.
“Ta saat altıdan beri dışarıdayım,” dedi. “Burnum donmuş
olmalı.” Ellerini kaldırdı. Kirden ve kandan kahverengileşmiş
avuçları çapraz çizgiler ağıyla kaplıydı.
“Elleriniz berbat olmuş,” dedi Jem. “Bir adam tutsanıza, bir
siyahi.” Daha sonra, “Ya da Scout'la ikimiz varız, size yardım
edebiliriz,” diye eklerken, bir fedakârlıkta bulunma önerisi
olarak söylememişti bunları.
Bayan Maudie, “Teşekkür ederim, bayım ama sizin orada
yapacak kendi işleriniz var,” dedi. Parmağıyla bizim avluyu
gösteriyordu.
99
“Şu çift cinsiyetliyi mi söylüyorsunuz?” diye sordum. “Ohoo,
biz onu bir dakikada tırmıkla dümdüz ederiz.”
Bayan Maudie bana baktı, dudakları sessizce kımıldıyordu.
Birden ellerini başına götürdü ve baykuş gibi ses çıkardı. Onun
yanından ayrıldığımızda o hâlâ kıkırdayıp duruyordu.
Jem onun nesi olduğunu bilmediğini söyledi, Bayan Maudie
böyleydi işte.
100
“Sözünü geri al, lan!”
Cecil Jacobs'a söylediğim bu söz, Jem'le ikimiz için dar zamanların
başlangıcı oldu. Yumruklarımı sıkmıştım, vurmaya
hazırdım. Atticus ant içmişti, bir kez daha dövüştüğümü duyarsa
canıma okuyacaktı; bu tür çocukça şeyler yapmayacak yaşa
gelmiştim, kendimi tutmayı ne kadar çabuk öğrenirsem herkes
için o kadar iyi olacaktı. Bu aklımdan hemen çıkıp gitmişti.
Bana bunu unutturan Cecil Jacobs oldu. Okul avlusunda
Scout Finch'in babasının bir siyahiyi savunduğunu herkese ilan
etti. Ben bunu inkâr ettim ama Jem'e de şikâyet ettim.
“Bunu derken ne demek istedi?” diye sordum.
“Hiç,” dedi Jem. “Atticus'a sor, sana anlatır.”
O akşam sordum: “Sen zencileri mi savunuyorsun, Atticus?”
“Elbette savunuyorum. Zenci deme, Scout. Bu kabalıktır.”
“Okulda herkes öyle diyor.”
“Bundan böyle o herkesten biri öyle söylemeyecek.”
“E peki, benim böyle konuşarak büyümemi istemiyorsan,
o zaman neden okula gönderiyorsun?”
Babam, yüzünde muzip bir ifadeyle bana tatlı tatlı baktı.
Okulun ilk günü, bir günlük okul deneyiminden sonra okula
gitmek istememek konusundaki kampanyam şu ya da bu
101
biçimde, aramızdaki uzlaşmaya karşın devam etmişti: Geçen
eylül ayının başları halsizlik nöbetleri, baş dönmeleri ve hafif
mide rahatsızları şikâyetleriyle geçmişti. Hatta başımı, Bayan
Racheh'ın aşçısının kellik hastalığına yakalanmış oğlunun kafasına
sürtme ayrıcalığı için oğlana para vermeye kadar vardırmıştım
işi. İşe yaramadı.
Ama beni kaygılandıran bir başka şey daha vardı: “Bütün
avukatlar zenci — yani siyahileri savunuyor mu, Atticus?”
“Elbette savunuyorlar, Scout.”
“Peki öyleyse, Cecil neden senin zencileri savunduğunu söylüyor?
Sanki sen kaçak içki üretiyormuşsun gibi söyledi bunu.”
Atticus içini çekti. “Ben yalnızca bir zenciyi savunuyorum,
Tom Robinson'ın avukatlığını yapıyorum. Kasaba çöplüğünün
biraz ilerisindeki küçük yerleşim yerinde yaşıyor. Calpurnia'nın
kilisesine kayıtlı, Cal de onun ailesini iyi tanıyor. Namuslarıyla
yaşayan insanlar olduklarını söylüyor. Bazı şeyleri anlayabilecek
yaşta değilsin Scout ama kasabada dolaşan bazı dedikodular
var, yüksek mevkilerdeki bazı kişiler bu adamı savunmaya
çalışmamın doğru olmadığını söylüyor. Tuhaf bir dava — yaz
dönemine kadar duruşmalar başlamayacak. John Taylor bize
zaman tanımak inceliğini gösterdi...”
“Onu savunmaman gerekiyorsa, bu işi neden yapıyorsun ki?”
“Çeşitli nedenleri var,” dedi Atticus. “En önemli nedeni, savunmasaydım,
bu kasabada insan içine çıkacak yüzüm olmazdı,
yasama meclisinde bu ilçeyi temsil edemezdim, hatta ne sana
ne de Jem'e bir daha bir şeyi yapmamanızı söyleyebilirdim.”
“Yani sen o adamı savunmasaydın, Jem'le ikimizin senin
sözünü dinlememiz gerekmeyecek miydi?”
“ Aşağı yukarı öyle.”
“Neden?”
“Çünkü sözlerimi ciddiye almanızı isteyemezdim sizden
Scout, yapılan işin doğası gereği her hukukçunun hayatında
kendisini kişisel açıdan etkileyen en az bir davası olur. Benimki
de bu, galiba. Okulda bu konuda çirkin konuşmalar
duyabilirsiniz, ille de bir şey yapacaksanız sizden bir tek şey
102
istiyorum: Başınızı dik tutun, yumruklarınızı da indirin. Kim
size ne derse desin, sinirlerinize hâkim olun. Değişiklik olsun
diye, aklınızla mücadele verin... Öğrenmeye dirense de kafa
denen şey iyi bir şeydir.”
“ Atticus, davayı kazanacak mıyız?”
“Hayır, tatlım.”
“O zaman neden...”
“Daha başlamadan yüzyıl önce davayı kaybetmiş olmamız
demek kazanmaya çalışmayacağız anlamına gelmez,” dedi
Atticus.
“Kuzen Ike Finch gibi konuşuyorsun,” dedim. Maycomb'da,
İç Savaş zamanında askerlik yapmış insanlardan hayatta kalan
tek kişi Kuzen Ike Finch'ti. General Hood tarzı bir sakalı vardı,
bu sakalla çok övünürdü. En azından yılda bir kez Atticus
bizi, onu ziyarete götürürdü ve onu öpmek zorunda kalırdım.
İğrenç bir şeydi. Atticus ile ikisinin ısıtıp ısıtıp önümüze sürdükleri
savaş anılarını saygıyla dinlerdik. “Sana ne diyeceğim,
bak, Atticus,” derdi Ike, “bizi bitiren Missouri Anlaşması oldu
ama aynı şeyleri yeniden yaşayacak olsam, daha önce yaptığım
gibi, ileri ya da geri hangi adımları attıysam yine aynı adımları
atardım, dahası bu kez onları bozguna uğratırdık... Oysa
1864te, Stonewall Jackson geldiğinde — özür dilerim, gençler.
O zamanlar Stonewall cennetteydi, huzur içinde yatsın...”
“Gel buraya, Scout,” dedi Atticus. Kucağına oturdum, başımı
çenesinin altına soktum. Kollarını bana doladı, beni hafifçe
salladı. “Bu kez farklı,” dedi. “Bu kez Yankilerle savaşmıyoruz,
dostlarımızla savaşıyoruz. Ama şunu unutma, işler ne kadar
kötüye giderse gitsin, onlar yine de bizim dostumuz, burası da
bizim ülkemiz.”
Ertesi gün okul avlusunda Cecil Jacobs'ın karşısına dikildiğimde
kafamda bunlar vardı: “Sözünü geri alıyor musun, lan?”
“Sıkıysa aldır!” diye bağırdı. “Bizimkiler senin babanın
bir yüz karası olduğunu söylüyor, o zencinin su deposundan
sallandırılması gerekiyormuş!” Üzerine yürümek üzereydim ki
Atticus'un söylediklerini hatırlayarak yumruklarımı indirdim,
103
yürüyüp gittim. “Korkak Scout!” sözleri kulaklarımda çınlıyordu.
İlk kez dövüşmek yerine yürüyüp gidiyordum.
Cecil ile dövüşseydim bir şekilde Atticus'u hayal kırıklığına
uğratacaktım. Atticus bizden bir şey yapmamızı o kadar nadiren
isterdi ki, onun hatırı için bana korkak denmesine katlanabilirdim.
Onun sözünü hatırlayarak soylu bir insan gibi davrandığımı
düşünüyordum, bu soyluluk üç hafta sürdü. Sonra
Noel geldi ve Noeble birlikte felaket kapıyı çaldı.
Jem'le ikimiz Noel konusunda karışık duygular içindeydik.
Noeh'in iyi yanı, Noel ağacı ile Jack Finch Amca'ydı. Onu her
Noel arifesinde Maycomb Kavşağı'nda karşılardık ve bir hafta
bizde kalırdı.
Alexandra Hala ile Francis bir madalyonun iki yüzü gibi
birbirinden farklıydı.
Buna Alexandra Hala'nın kocası Jimmy'yi de eklemeliyim
galiba ama hayatımda bana bir kez, “İn o çitten aşağı,” demek
dışında hiçbir şey söylemediği için onu hesaba katmak için bir
neden göremiyorum. Alexandra Hala da onu yok sayardı. Yıllar
önce, halamla Jimmy Eniştem bir yakınlaşma anında Henry
adlı bir oğlan sahibi oldular, bu oğlan insani ölçülerde mümkün
olan ilk fırsatta evden ayrıldı, evlendi ve Francis adlı bir oğlan
sahibi oldu. Henry ile karısı Noel'de Francis'i büyükanne ve
babasına bırakır, kendi eğlencelerine bakarlardı.
Ne kadar ah vah edilirse edilsin, Atticus Noel gününü evde
geçirmemize izin vermezdi. Hatırlayabildiğim kadarıyla, her
Noel, Finch Arazisi'ne giderdik. Halamın iyi bir aşçı olması,
dini bir tatili Francis Hancock*la geçirmek zorunda bırakılmanın
acısını biraz hafifletiyordu. Francis benden bir yaş büyüktü,
ilke olarak ondan uzak durmaya çalışırdım: Benim sevmediğim
her şeyi sever, basit eğlencelerimden nefret ederdi.
Alexandra Hala, Atticus'un kız kardeşiydi ama Jem bana
küçükken bir başkasıyla değiştirilen çocuklardan, kız ve erkek
kardeşlerden söz edince ben de onun doğduğunda başkasıyla
104
değiştirildiğine, büyükannemle babamın Finchlere ait olanın
yerine, Crawford'lara ait bebeği aldıklarına karar verdim.
Avukatların ve yargıçların sanki saplantı haline getirdikleri,
dağlarla ilgili gizemli düşünceler bende de olsaydı, Alexandra
Halayı Everest Dağı'na benzetirdim: Çocukluğum boyunca,
hayatımda hep soğukluğuyla var olmuştu.
Noel arifesinde Jack Amca trenden aşağı atladığında, hamalları
bekledik, hamallar kendisine iki uzun paket getirdi.
Jack Amca'nın Atticus'u yanağından öpmesi Jem'le ikimize her
zaman komik gelmiştir; birbirlerini öpen başka erkek görmemiştik.
Jack Amca, Jem'le el sıkıştı, beni havaya kaldırdı ama
çok da fazla kaldırmadı: Jack Amca, Atticus'tan bir baş kısaydı;
ailenin en küçüğüydü, Alexandra Hala'dan da küçüktü. Halamla
ikisi birbirlerine benzerdi ama Jack Amca yüzünü daha iyi
kullanırdı: Onun sivri burnuna ve çenesine hiç dikkat etmezdik.
Beni korkutmayan pek az bilimadamından biriydi, belki de
hiçbir zaman bir doktor gibi davranmadığı için. Ayağımızdaki
bir kıymığı çıkarmak gibi küçük hizmetlerde bulunurken bize
ne yapacağını, ne kadar acı duyma olasılığının bulunduğunu
söyler, kullandığı penslerin ne işe yaradığını açıklardı. Bir Noel
zamanı ayağıma batmış bir kıymığa bakmak için bir köşeye
gizlenmiştim, kimsenin yanıma yaklaşmasına izin vermiyordum.
Jack Amca beni yakaladığında, kiliseye gitmekten hiç
hoşlanmayan, her sabah uzun cübbesiyle bahçe kapısında dikilen,
nargile içerek, gelen geçene, ruhsal açıdan rahatlamaya
gereksinimi olan herkese beş dakika vaaz veren bir papazın
hikâyesini anlatarak sürekli güldürdü. Bir ara sözünü kesip
ne zaman çıkaracağını sordum ama o bana cımbızın ucundaki
kanlı kıymığı gösterdi; ben gülerken kıymığı birden çekip çıkardığını,
görelilik denen şeyin bu olduğunu söyledi.
“O paketlerde ne var?” diye sordum, hamalın ona verdiği
iki uzun paketi göstererek.
“Seni ilgilendirmez,” dedi.
Jem de, “Rose Aylmer nasıl?” diye sordu.
105
Rose Aylmer, Jack Amca'nın kedisiydi. Güzel ve sarışın bir
dişiydi, Jack Amca'nın hayat boyu birlikte olmaya dayanabildiği
pek az dişiden biriydi, dediğine göre. Elini cebine soktu,
kedinin birkaç resmini çıkardı. Resimlere bayıldık.
“Şişmanlıyor,” dedim.
“Haklısın. Hastaneden getirdiğim bütün parmak ve kulak
artıklarını yiyor.”
“Iyyy, ne boktan iş,” dedim.
“Ne dedin?”
Atticus, “Sen ona aldırma, Jack,” dedi. “Seni deniyor. Cal'in
dediğine göre bir haftadır küfürlü konuşmalar almış yürümüş.”
Jack Amca kaşlarını kaldırdı, hiçbir şey demedi. O tür sözcüklerin
doğasından gelen çekicilikleri bir yana, ben karanlık
bir varsayım üzerinden hareket ediyor ve Atticus bu sözcükleri
okulda öğrendiğimi anlarsa beni okula göndermez diyordum.
Ama o akşam yemekte o boktan jambonu uzatmasını istediğimde
Jack Amca parmağıyla beni gösterdi. “Daha sonra beni
görünüz, genç bayan,” dedi.
Yemekten sonra Jack Amca salona gidip oturdu. Bacağına
eliyle hafif hafif vurarak beni kucağına çağırdı. Onun kokusunu
severdim; hoş bir şeyle karışık alkol gibi kokardı. Amcam
perçemlerimi geriye itti, yüzüme baktı. “Atticus'a değil daha
çok annene benziyorsun,” dedi. “Yavaş yavaş pantolonlar küçük
gelmeye başlıyor.”
“Küçük geldiği falan yok galiba.”
“Boktan gibi, cehennem olası gibi lafları seviyorsun, öyle
değil mi?”
Galiba seviyorum, dedim.
“Ben hiç sevmem,” dedi Jack Amca, “çok ciddi bir kışkırtma
söz konusu değilse. Bir hafta burada kalacağım ve burada
kaldığım süre içinde bu sözcükleri duymak istemiyorum. Bak
Scout, bu tür şeyler söyleyerek ortalıkta dolaşırsan başın belaya
girer. Büyüyüp bir hanımefendi olmak istiyorsun, değil mi?”
İstediğim söylenemez, dedim.
“Elbette istersin. Haydi, şimdi ağacın yanına gidelim.”
106
Yatma saatine kadar ağacı süsledik, ben o gece rüyamda
Jem'le ikimize gelen o uzun paketleri gördüm. Ertesi sabah
hemen paketlere saldırdık: Atticus, Jack Amca'ya mektup yazıp
onları bizim için getirtmişti, içlerinde istediğimiz şeyler vardı.
Jem duvardaki bir resme nişan alınca, “Evin içinde nişan
almayın,” dedi Atticus.
“Onlara nasıl ateş edeceklerini göstermen gerekecek,” dedi
Jack Amca.
“O senin görevin,” diyerek karşılık verdi Atticus, “ben yalnızca
kaçınılmaz olan bir şeye boyun eğdim.”
Atticus'un mahkeme salonu sesini duyunca ağacın yanından
çekildik. Havalı tüfeklerimizi Finch Arazisi'ne götürme isteğimize
Atticus karşı çıktı (ben daha şimdiden Francis'i öldürmeyi düşünmeye
başlamıştım bile), tek bir yanlış hareketimizi görürse tüfekleri,
bir daha geri vermemek üzere elimizden alacağını söyledi.
Finch Arazisi, ırmak kıyısındaki bir dalgakıranda son bulan,
dik bir tepeden aşağıya üç yüz altmış altı basamakla inilen bir
toprak parçasıydı. O dalgakıranın aşağısında, ırmak kıyısında
eski bir pamuk iskelesinin izleri vardı, o iskelede Finch'lerin
zencileri eskiden balyaları ve çiftlik ürünlerini teknelere yükler,
teknelerden buz kalıplarını, un ve şeker çuvallarını, çiftlik
araç ve gereçlerini, kadınlara ait kılık kıyafetleri indirirlermiş.
Üzerinde iki tekerlek izi bulunan yol ırmaktan başlıyor, karanlık
ağaçların arasında kayboluyordu. Yolun sonunda iki katlı
beyaz bir ev vardı, hem alt katın hem de üst katın çevresini
birer veranda kuşatıyordu. Bizlerin atası olan Simon Finch,
yaşlılık günlerinde dırdır edip duran karısını memnun etmek
için bu evi yapmış ama verandaları yüzünden o dönemin sıradan
evleriyle bu evin arasındaki benzerlik ortadan kalkmış.
Finchlerin evinin iç düzeni Simon'ın ne kadar gizlisi saklısı
bulunmayan biri olduğunu, çoluk çocuğuna duyduğu katıksız
güveni yansıtıyordu.
Üst katta altı yatak odası vardı, bunların dördü sekiz kız
çocuğuna, biri Simon'ın tek erkek çocuğu olan Welcome
Finch'e, biri de misafirliğe gelen akrabalara ayrılmıştı. Bu
107
kadar basitti ama kızların odasına çıkan merdiven ayrıydı,
Welcome'ın odasına, konuk odasına çıkan ayrı. Kızların odasına
çıkan merdiven, evin alt katındaki ebeveyn odasındaydı,
böylece Simon kızların geceleri hangi saatte gelip hangi saatte
gittiklerini takip edebiliyordu.
Evden tahta bir podyumla geçilen, ayrı bir mutfak vardı;
arka avluda bir direkte asılı paslı bir zil, tarlada çalışan işçileri
çağırmak için ya da tehlike çanı olarak kullanılırdı; çatıda dar
bir balkon bulunuyordu, oradan Simon çalışanları denetleyen
çiftlik kâhyalarını gözetler, ırmak gemilerine bakar, çevredeki
toprak sahiplerinin hayatlarını dikizlerdi.
Evle özdeşleşmiş bazı olağan Yanki öyküleri de vardı: Yakın
geçmişte nişanlanmış olan Finch kadınlarından biri burayı
çevredeki yağmacılardan kurtarmak için bütün çeyizini
vermişti; odalarına giden merdivenin kapı aralığında duran
kız onları yukarı bırakmamış ama yağmacılar onu suyla 1slatarak,
itip geçmişler. Araziye vardığımız zaman Alexandra
Hala, Jack Amca'yı öptü, Francis de Jack Amca'yı öptü, Jimmy
Enişte Jack Amca'yla sessizce el sıkıştı, Jemle ikimiz Francis'e
armağanlarımızı verdik, o da bize verdi. Jem büyüdüğünün
farkındaydı, büyüklerin yanı onu daha fazla çekiyordu,
kuzenimizi oyalamayı bana bıraktı. Francis sekiz yaşındaydı,
saçlarını geriye taramıştı.
“Ne tür Noel armağanları aldın?” diye sordum kibarca.
“Ne istediysem onları,” dedi Francis: bir golf pantolonu,
kırmızı deriden bir çanta, beş tane gömlek ve papyon.
“Çok güzel,” diyerek yalan söyledim. “Jem'le ikimize babam
birer havalı tüfek armağan etti, Jem'e bir de kimya seti
geldi...”
“Oyuncak settir ama değil mi?”
“Hiç de bile, hakiki. Görünmez mürekkep yapacak Jem,
ben de o mürekkeple Dille mektup yazacağım.”
Bunun ne faydası olduğunu sordu Francis.
“E, ama benden aldığı mektup boş çıkınca yüzünün ne hal
alacağını düşünemiyor musun? Onu deli edeceğim.”
108
Francis'le konuşmak bana ağır ağır okyanusun dibine batma
duygusu veriyordu. Hayatımda tanıdığım en can sıkıcı oğlandı.
Mobile'da yaşadığı için beni okuldaki yetkililere şikâyet
edemezdi ama bildiği her şeyi Alexandra Hala'ya söylemeyi
başarırdı, Alexandra Hala da Atticus'a söyleyerek yükten kurtulur,
Atticus ise ya hiç kulak asmaz ya da beni fena halde
haşlardı, artık hangisini canı isterse. Ama bir keresinde Atticus'un
ilk kez birine sert çıktığına tanık oldum; kız kardeşine,
“Onlarla elimden geldiği kadar ilgileniyorum!” demişti. Konu
benim ortalıkta iş tulumuyla dolaşmamla ilgiliydi.
Alexandra Hala benim giyim kuşamıma takmıştı. Pantolon
giydiğim sürece kibar bir hanım olamazdım: Elbise giydiğim
zaman bir şey yapamadığımı söyledim, o da pantolon giymeyi
gerektiren şeyler yapmazsın, olur biter, dedi. Alexandra Hala'nın
yapmamı istediği şeyler arasında küçük fırınlarla, çay
takımlarıyla oynamak, doğduğum zaman armağan ettiği inci
kolyeyi takmak vardı; ayrıca babamın yalnızlık hayatında bir
güneş ışığı olmalıydım. Pantolon giyerek de bir güneş ışığı olunabileceğini
söylediğim zaman halam, insanın bir güneş ışığı
gibi davranmak zorunda olduğunu belirtti, iyi bir insan olarak
doğmuş ama giderek her yıl biraz daha kötü biri olmuştum.
Beni çok kırıyor, sinirlendiriyordu ama bu konuyu Atticus'a
sorduğumda ailede yeterince güneş ışığının bulunduğunu ve
aldırmamamı söyledi, nasıl davranmam gerektiği konusuyla
pek ilgilenmiyordu.
Noel yemeğinde yemek odasındaki küçük masaya otururdum;
Jem'le Francis büyüklerle birlikte yemek masasına
otururlardı. İkisinin büyükler masasına terfi etmesinden sonra
uzunca bir süre daha halam beni yalnız başıma oturtmaya
devam etti. Acaba ne yapacağımı sanıyordu, ayağa kalkıp bir
şey mi fırlatacaktım? Bazen herkesle birlikte büyük masaya bir
kerecik oturmama izin vermesini istemek geçiyordu aklımdan,
ne kadar uygarca davranabileceğimi ona göstermek istiyordum;
ne de olsa evde her gün büyük kazalara yol açmadan yemek
yiyordum. Atticus'tan ikna gücünü kullanmasını istediğim
109
zaman Atticus bana öyle bir gücünün olmadığını söyledi; biz
orada konuktuk, halam nereye isterse oraya otururduk. Ayrıca
Alexandra Hala'nın kızları pek anlamadığını, kız çocuğu sahibi
olmadığını söyledi.
Ama aşçılığı her şeyini bağışlamama yetiyordu; gösterişsiz
bir Noel yemeğinde üç türlü et, kilerinin raflarında sakladığı
yaz sebzeleri, şeftali turşusu, iki çeşit kek ve kremalı puding
vardı. Daha sonra büyükler salona geçtiler, sersemlemiş bir
halde sıralanıp oturdular. Jem yerde uzanıyordu, ben de arka
avluya gittim. “Paltonu giy,” dedi Atticus dalgın dalgın, o yüzden
onu duymadım.
Arka basamaklarda Francis yanıma oturdu. “Bugüne kadarkilerin
en iyisiydi,” dedim.
“Büyükannem çok iyi bir aşçı,” dedi Francis. “Bana yemek
pişirmeyi öğretecek.”
“Oğlanlar yemek pişirmez.” Jem'i mutfak önlüğüyle gözümün
önüne getirince güldüm.
“Büyükannem bütün erkeklerin yemek pişirmeyi bilmesi gerektiğini
söylüyor, karılarının üzerine titremeli, karıları kendilerini
iyi hissetmediğinde onlara bakmalılarmış,” dedi kuzenim.
“Dilbin bana bakmasını istemem,” dedim. “Ona bakmayı
tercih ederim.”
“Dill mi?”
“Evet ya. Henüz bu konuyu konuşmadık ama büyür büyümez
evleneceğiz. Geçen yaz bana evlenme teklifi etti.”
Francis kah kah güldü.
“Beğenemedin mi?” diye sordum. “Beğenilmeyecek yanı yok.”
“Büyükannemin dediğine göre her yaz Bayan Rachel'ın yanında
kalan şu bücürden mi söz ediyorsun?”
“Ondan söz ediyorum tabii.”
“Onunla ilgili her şeyi biliyorum.”
“Ne biliyormuşsun?”
“Büyükannem bir evinin olmadığını söylüyor, akraba...”
“Evi var, Meridian'da oturuyor.”
110
“...akraba dolaşıyormuş, yazları Bayan Rachel bakıyormuş
ona.”
“Francis, bu doğru değil!”
Francis bana sırıtıyordu. “Bazen öyle salak oluyorsun ki
Jean Louise. Gerçi senin de elinde olan bir şey değil herhalde.”
“Ne demek istiyorsun?”
“Sokak köpekleriyle dolaşmana Atticus Amca izin veriyorsa,
bu onun kendi bileceği iştir, büyükannem öyle diyor, yani
kabahat sende değil. Ayrıca Atticus Amca zenci hayranıysa bu
da senin kabahatin olamaz ama sana şunu söyleyeyim, ailenin
geri kalanı utançtan geberiyor...”
“Francis, sen ne diyorsun, be?”
“Ne dediğimi biliyorum. Büyükannemin dediğine göre, babanın
sizi başıboş bırakması kötü bir şey ama şimdi bir de zenci
hayranı olduğu ortaya çıktı, Maycomb'un sokaklarında bir
daha asla yürüyemeyeceğiz. Aileyi rezil ediyor, onun yaptığına
rezil etmek denir.”
Francis ayağa kalktı, dar geçitten eski mutfağa koştu. Yeterince
uzaklaşınca, “Ona zenci hayranı denir, işte o kadar!”
diye bağırdı.
“Yalan!” diye kükredim. “Neden söz ettiğini bilmiyorum
piç kurusu ama çeneni hemen kapatırsan iyi olur!”
Basamaktan kalktım, dar tahta geçidi koşarak geçtim.
Francis'in yakasına yapışmak zor olmadı. Sözünü hemen geri
almasını söyledim. Francis fırlayıp elimden kurtuldu, koşarak
mutfağa girdi. “Zenci hayranı!” diye bağırdı bas bas.
Avınıza sessizce yaklaşırken acele etmemek en iyisidir. Hiçbir
şey söylemeyin, adım gibi biliyorum ki meraklanacak ve
ortaya çıkacaktır. Francis mutfak kapısında göründü. “Hâlâ
öfkeli misin, Jean Louise?” diye sordu korka korka.
“Konuşacak bir şey yok,” dedim.
Francis dar geçide geldi.
“Sözünü geri alacak mısın, Francis?” Ama ben silah çekmekte
acele etmiştim. Francis koşup mutfağa döndü, ben de
111
basamaklara. Sabırla bekleyebilirdim. Aradan belki beş dakika
geçmişti, Alexandra Hala'nın sesini duydum: “Francis nerede?”
“Şurada, mutfakta.”
“Orada oynamaması gerektiğini biliyor.”
Francis kapıya gelerek seslendi: “Büyükanne, o beni buraya
kapattı, dışarı çıkarmıyor!”
“Ne oluyor burada, Jean Louise?”
Başımı kaldırıp Alexandra Hala'ya baktım. “Oraya onu ben
kapatmadım Hala, onu orada tutan ben değilim.”
“O kapattı işte,” diye bağırdı Francis, “dışarı çıkarmıyor!”
“Mesele çıkarmaya mı çalışıyorsunuz?
“Jean Louise bana kızdı, büyükanne,” diye seslendi Francis.
“Francis, çık oradan! Jean Louise, bir daha bir şey söylediğini
duymayayım, babana söylerim. Biraz önce kahrolası
dediğini mi duydum ben?”
“Hayır!”
“Bana öyle geldi. Bir daha duymasam iyi olur.”
Alexandra Hala arka avluları dinlemeye meraklıydı anlaşılan.
O gider gitmez Francis dışarı çıktı, başı havadaydı, sırıtıyordu.
“Beni aptal yerine koyma,” dedi.
Avluya atladı, benden uzakta durmaya çalışıyordu, otları
tekmeliyor, ara sıra geri dönüp bakarak bana sırıtıyordu. Jem
verandaya çıktı, bize baktı ve gitti. Francis mimoza ağacına
tırmandı, aşağı indi, ellerini ceplerine soktu, avluda dolaştı.
“Aha!” dedi. Ona kendini ne sanıyorsun, diye sordum, Jack
Amca mı? Francis'e göre ağzımın payını almıştım, orada oturup
onu rahat bırakmalıydım.
“Seni rahatsız etmiyorum ki,” dedim.
Francis dikkatle bana baktı, yeterince yumuşadığıma karar
verince yavaşça mırıldandı. “Zenci hayranı...”
Bu kez ön dişlerine çarpan yumruğumun boğumları kemiğe
kadar yarıldı. Solum zayıf olduğu için sağımla giriştim ama
uzun sürmedi. Jack Amca kollarımı tutup iki yanıma yapıştırdı,
“Kımıldama!” dedi.
112
Alexandra Hala, Francis'in yanına koştu, mendiliyle oğlanın
gözyaşlarını sildi, saçlarını düzeltti ve hafif hafif yanağına
dokundu. Francis bağırmaya başlayınca Atticus, Jem ve Jimmy
Enişte arka verandaya koşmuştu.
“Kim başlattı bunu?” diye sordu Jack Amca.
Francis'le ben birbirimizi işaret ettik. “Büyükanne!” diye
feryadı bastı Francis. “Bana kaltak dedi, üzerime yürüdü!”
“Doğru mu bu, Scout?” dedi Jack Amca.
“Doğru.”
Jack Amca bana küçümseyerek baktığında yüzü Alexandra
Hala'nın yüzüne benzemişti. “Biliyorsun, sana söyledim, bu tür
sözcükler kullanırsan başın derde girer dedim, öyle değil mi?
Sana söyledim, söylemedim mi?
“Evet efendim ama...”
“İşte şimdi başın dertte. Burada kalacaksın.”
Acaba orada ayakta mı dikileyim yoksa kaçayım mı diye
düşünüp duruyordum, karar veremediğim için gereğinden fazla
oyalandım: Kaçmak için arkamı döndüm ama Jack Amca benden
hızlı davrandı. Kendimi birden otların arasında, ağzında
bir ekmek kırıntısıyla çabalayıp duran minicik bir karıncaya
bakarken buldum.
“Ölünceye kadar seninle bir daha hiç konuşmayacağım!
Senden nefret ediyorum, tiksiniyorum, dilerim yarın ölürsün!”
Jack Amca'ya her şeyden çok bu cümle cesaret vermiş gibi görünüyordu.
Atticus'un yanına sığındım ama kabahatin bende
olduğunu, eve dönme zamanının geldiğini söyledi. Hiç kimseyle
vedalaşmadan arabanın arka koltuğuna oturdum ve eve gidince
odama koşup kapımı çarptım. Jem iyi bir şeyler söylemeye
çalıştı ama ona izin vermedim.
Hasar incelemesi yaptığımda yedi ya da sekiz kızarıklık gördüm,
tam görelilik konusunu düşünüyordum ki birinin kapıyı
çaldığını duydum. Kim o dedim; Jack Amca'ymış.
“Git , gelme!”
Jack Amca böyle konuşursam beni yine pataklayacağını
söyledi, bunun üzerine sustum. Amcam odaya girince bir
113
köşeye kaçtım, arkamı döndüm. “Scout,” dedi, “hâlâ benden
nefret ediyor musun?”
“Lütfen gidin, efendim.”
“Ama bunun için beni suçlayacağını düşünmemiştim,” dedi.
“Beni hayal kırıklığına uğrattın... Kabahat sendeydi, biliyorsun.”
“Bende değildi.”
“Bak canım, insanlara...”
“Haksızlık ediyorsun,” dedim, “haksızlık ediyorsun.”
Jack Amca'nın kaşları havaya kalktı. “Haksızlık mı ediyorum?
Nasıl yani?”
“Sen gerçekten iyi birisin, Jack Amca, bana yaptıklarından
sonra bile galiba seni seviyorum ama çocukları pek anlamıyorsun.”
Jack Amca ellerini beline koyup bana baktı. “Peki, neden
çocukları anlamıyor muşum, küçük Bayan Jean Louise? Senin
yaptığın hareketin anlaşılmayacak yanı yok pek. Yaramaz, söz
dinlemez, küfürbaz bir çocuğun...”
“Sana anlatmam için bana bir şans verecek misin? Sana laf
yetiştirmek istemiyorum, anlatmak istiyorum.”
Jack Amca yatağa oturdu. Kaşları birbirine yaklaşmıştı, o
kaşların altından sert sert bana bakarak, “Devam et,” dedi.
Derin bir soluk aldım. “Her şeyden önce bir de beni dinlemek
istemeden doğrudan benim üzerime çullandın. Jem'le
ufak bir sorun yüzünden kavga ettiğimizde Atticus olayı sadece
Jem'den dinlemekle yetinmez, benden de dinlemek ister; ayrıca
sen bana kötü sözler kullanmamamı tembihlemiştin ama ortada
aşırı tahrik olmadıkça demiştin, Francis beni tahrik etti,
ben de yumruğu yapıştırdım...”
Jack Amca başını kaşıdı. “Senin açından olay neydi peki,
Scout?”
“Francis babam için kötü bir şey söyledi, bunu sineye çekemezdim.”
“Francis ne dedi baban için?”
“Zenci hayranı dedi. Bu ne demek pek bilmiyorum ama
Francis'in bunu söyleme şekli... Sana bir şey söyleyeyim mi,
114
Jack Amca, Atticus'a... Sana yemin ediyorum, orada oturup
Atticus'a bir şey söylemesine izin veremezdim.”
“ Atticus için öyle mi dedi?”
“Evet, öyle dedi, daha başka şeyler de söyledi. Atticus aileyi
rezil ediyormuş, Jem”le ikimizi başıboş bırakıyormuş...”
Jack Amca'nın yüzündeki ifadeden yine hapı yuttuğumu
sandım. Jack Amca, “Bu konuyla ilgileneceğim,” deyince hapı
yutanın Francis olduğunu anladım. “Anlaşılan bu gece oraya
gideceğim.”
“Lütfen, efendim, bunu unutun. Lütfen.”
“Unutmaya hiç niyetim yok,” dedi. “Alexandra'nın bunu
bilmesi gerekiyor. Tutup ne biçim laflar... Dur, ben şu çocuğu
hele bir elime geçireyim de.”
“Jack Amca, lütfen, bana bir söz verin, lütfen efendim. Atticus'a
bundan söz etmeyeceğinize söz verin. Bir... Bir keresinde
Atticus bana, kendisiyle ilgili duyduğum her şeye öfkelenmemem
gerektiğini söylemişti, başka bir şey yüzünden kavga ettiğimizi
düşünmesini isterim. Lütfen bana...”
“Ama Francis böyle bir şey yaptıysa, bunun cezasız kalması
hiç hoşuma gitmez...”
“Cezasız kalmadı. Elimi sarabilir misiniz? Hâlâ biraz kanıyor.”
“Elbette sararım, yavrucuğum. Sarmaktan daha çok zevk
duyacağım ikinci bir el tanımıyorum. Bu taraftan lütfen, hanımefendi.”
Jack Amca kibarca önümde eğilerek beni banyoya soktu.
Yumruğumun boğum yerlerini temizleyip bandajlarken, gözleri
uzağı görmeyen yaşlı bir adamla ilgili komik bir öykü anlatarak
beni eğlendirdi. Adamın Hodge adlı bir kedisi varmış ve
adam kasabaya giderken kaldırımdaki bütün çatlakları sayarmış.
“İşte oldu,” dedi Jack Amca. “Evlilik yüzüğünü takacağın
parmağında hanımlara hiç de yakışmayan bir yara izi olacak.”
“Teşekkür ederim. Jack Amca?”
“Buyurun hanımefendi?”
“Kaltak ne demek?”
115
Jack Amca bana yine uzun bir öykü anlattı: Yaşlı bir başbakan
varmış, Avam Kamarası'nda oturur kuş tüylerini havaya
atar, tüyleri soluğuyla havada tutmaya çalışırmış, o sırada
çevresindeki adamların cinleri başına toplanırmış.(? Galiba
soruma yanıt vermeye çalışıyordu ama hiçbir şey anlamadım
söylediklerinden.
Daha sonra yatakta olmam gereken bir saatte, su içmek için
aşağı indim, salonda Atticus ile Jack Amca konuşuyorlardı.
“Ben asla evlenmeyeceğim, Atticus.”
“Neden?”
“Çocuklarım olabilir.”
Atticus, “Öğrenmen gereken çok şey var, Jack,” dedi.
“Biliyorum. Bu öğleden sonra kızın bana ilk dersimi verdi.
Çocukları pek anlamadığımı söyledi ve nedenini açıkladı.
Haksız da değildi. Atticus, ona nasıl davranmam daha doğru
olurdu, bana bunu söyledi... Ah Tanrım, onu azarladığım için
çok üzgünüm.”
Atticus kıkır kıkır güldü. “Hak etti, o yüzden fazla vicdan
azabı duyma.”
Diken üstünde bekliyordum, acaba Jack Amca, Atticus'a
olayı bir de benim açımdan anlatacak mıydı. Ama anlatmadı.
Yalnızca, “Belden aşağı sözler ettiğine kuşku yok. Ama söylediği
şeylerin yarısının anlamını bilmiyor... “Kaltak” ne demek
diye sordu bana...”
“Söyledin mi?”
“Hayır, ona Lord Melbourne'ü anlattım.”
“Jack! Bir çocuk sana bir şey sorduğu zaman, Tanrı aşkına,
o çocuğa sorduğu şeyin yanıtını ver. Uyduruk şeyler anlatma.
Çocuklar çocuktur ama kaçamaklı lafları büyüklerden daha
çabuk anlarlar, ayrıca kaçamak yanıtlar onların kafalarını daha
da çok karıştırır. Hayır,” diyerek derin derin düşündü babam,
* İngiliz Başbakanı Lord Melbourne'e (1834-1841) gönderme. Reform
karşıtı olan Melbourne, Avam Kamarası'nda reform önerilerinden sıkıldığı
için oturduğu minderin tüylerini yolup havada uçurmasıyla tanınıyordu.
Kendisi ve karısıyla ilgili seks skandallarıyla da ünlüydü. (ç.n.)
116
“bu öğleden sonra yanlış bir nedenle de olsa doğru yanıt vermişsin.
Bütün çocuklar küfürlü konuşma evresinden geçer,
zamanla, küfürlü konuşarak dikkat çekemediklerini görünce
küfürlü konuşmayı bırakırlar. Öfke öyle değildir. Scout'un sinirine
hâkim olmayı öğrenmesi gerekiyor, hem de hemen, hele
şu önümüzdeki birkaç ay içinde onu nelerin beklediğini düşünürsek.
Yavaş yavaş düzeliyor da. Jem büyüyor, Scout da ona
iyi kötü ayak uyduruyor. Bazen yardıma gereksinimi oluyor.”
“ Atticus, hiçbir zaman ona elini kaldırmadın.”
“Bunu kabul ediyorum. Şimdiye kadar hep tehditle idare
ettim. Jack, beni ne kadar önemseyebilecekse o kadar önemsiyor.
Beklenen düzeye bazen ulaşamıyor ama gayret ediyor.”
“Bunun yanıtı bu değil,” dedi Jack Amca.
“Hayır, bunun yanıtı şu: Onun gayret ettiğini bildiğimi biliyor.
Fark burada. Beni asıl düşündüren, çok yakın bir zamanda
Jem”le ikisinin bazı çirkin şeyleri sineye çekmek zorunda kalacak
olmaları. Jem'in sinirlerine hâkim olup olmayacağı konusunda
kaygı duymuyorum ama Scout onurunu kıran birinin
üzerine hemen atılacaktır.”
Jack Amca'nın verdiği sözü unutmasını bekliyordum. Unutmadı.
“ Atticus, durum gerçekten çok mu kötü? Konuyu tartışma
şansımız olmadı pek.”
“Daha kötüsü olamazdı, Jack. Elimizde EwelPlara karşı
siyah bir adamın söyledikleri var bir tek. Kanıt denen şey de
“sen yaptın, ben yapmadım'dan ibaret. Jürinin EwelPlara karşı
Tom Robinson'ın sözlerine inanmasını beklemek olanaksız...
Ewellları tanıyor musun?”
Jack Amca, evet, dedi, onları hatırlıyordu. Hatırladığı kadarını
anlattı ama Atticus, “Sen bir kuşak öncekileri tanıyorsun.
Gerçi şimdikiler de daha farklı değil ya,” dedi.
“Peki ne yapacaksın bu durumda?”
“Bitirmeden önce jüriyi biraz sarsmak niyetindeyim... Temyizde
makul ölçülerde bir şansımız olduğu kanısındayım yine
de. Bu aşamada gerçekten bir şey söyleyecek durumda değilim,
117
Jack. Biliyorsun, bu tür bir davayı üstlenmek zorunda kalmadan
meslek hayatımı tamamlayacağımı ummuştum ama John
Taylor parmağıyla beni gösterip, “Sen alıyorsun,” dedi.”
“Okkanın altına seni sürdü, ha?”
“Öyle. Ama bu davayı almasaydım çocuklarımın yüzüne
bakabilir miydim sanıyorsun? Ne olacağını sen de en az benim
kadar biliyorsun, Jack. Tek umudum, tek duam Jem'le
Scout'un öfkeye kapılmadan bunu atlatması, en önemlisi de
bunu Maycomb'luların alışılagelmiş hastalığına yakalanmadan
yapmaları. Bir siyahiyle ilgili bir şey olduğunda aklı başında
insanların neden akıllarını kaçırdıklarını anladığımı söylesem
yalan olur... Dilerim Jem'le Scout bir cevap aradıklarında kasabada
konuşulanları dinlemek yerine bana gelirler ve dilerim
bana yeterince güveniyorlardır... Jean Louise?”
Yerimden sıçradım. Köşeyi dönerken kafamı çarptım.
“Efendim?”
“Yatağına git.”
Hızla odama çıktım, yatağıma girdim. Beni ele vermeyen
Jack Amca çok esaslı bir arkadaştı. Ama Atticus benim onları
dinlediğimi nereden bildi hiç anlayamadım ve söylediği her
sözcüğü duymamı istediğini ancak yıllar sonra fark ettim.
118
10
Atticus güçlü kuvvetli biri değildi: Neredeyse elli yaşındaydı.
Jem'le ikimiz ona neden bu kadar yaşlı olduğunu sorduğumuzda
geç başladığını söylerdi, adam gibi bir adam olması
da, yeteneği de buradan geliyor demek ki, diye düşünürdük.
Okuldaki arkadaşlarımızın babalarından çok daha yaşlıydı;
sınıf arkadaşlarımız, “Benim babam...” diye söze başladıklarında
Jem'le ikimizin onlara söyleyebileceği bir şey olmazdı.
Jem futbol delisiydi. Atticus hiçbir zaman top kapmaca oynamayacak
kadar yorgun olmazdı ama Jem topu onun elinden
çalmaya çalışınca, “Bunun için çok yaşlıyım, oğlum,” derdi.
Babamız hiçbir şey yapmıyordu. Bir markette değil bir büroda
çalışıyordu. Damperli kamyon sürücülüğü yapmıyordu,
şerif değildi, çiftçilikle ilgisi yoktu, bir araba tamirhanesinde
çalışmıyordu ya da hiç kimsenin hayranlığını kazanma olasılığı
bulunan bir işi yoktu.
Ayrıca gözlük takardı. Sol gözü neredeyse hiç görmüyordu,
Finch'lerde sol gözler kabile lanetine uğramıştı, bize öyle
söylerdi. Bir şeyi iyi görmek istediği zaman başını sola çevirir
sağ gözüyle bakardı.
Okul arkadaşlarımızın babalarının yaptığı şeyleri yapmazdı;
asla ava gitmez, poker oynamaz, balık avlamaz, içki, sigara
içmezdi. Salonda oturur okurdu.
119
Bütün bu özelliklerine karşın bizim arzu ettiğimiz kadar
fark edilmez olmayı başaramıyordu. O yıl Tom Robinson'”ı
savunuyor diye okul söylentilerle çalkalanıyordu, onun lehine
olacak bir şey söyleyen yoktu. Cecil Jacobs'la giriştiğim boks
maçından sonra ben korkaklık politikasını benimseyince, Scout
Finch'in bir daha hiç dövüşmeyeceği, babasının buna izin vermediği
söylentileri dolaşmaya başladı. Bu tam anlamıyla doğru
değildi: Herkesin gözü önünde Atticus için dövüşmeyecektim
ama aile özel alandı. Üçüncü kuşak kuzenlerden başlayarak
yukarı doğru herkesle kıyasıya dövüşecektim. Örneğin Francis
Hancock bunu biliyordu.
Atticus bize havalı tüfeklerimizi verdiğinde nasıl ateş edeceğimizi
öğretmek istemedi. Bu yüzden Jack Amca bize bazı
önbilgiler verdi; Atticus'un silahlara ilgi duymadığını söyledi.
Bir gün Atticus, Jem'e, “Arka avluda konserve kutularına ateş
etmeni tercih ederim ama kuşların peşine düşeceğini biliyorum,”
dedi. “İstediğin kadar saksağan vur vurabilirsen, ama
unutma, bülbülü öldürmek günahtır.”
İlk kez Atticus'un yapılması günah olan bir şeyden söz ettiğini
duyuyordum ve bu konuyu Bayan Maudie'ye sordum.
“Babanız haklı,” dedi. “Bülbüller bizi eğlendirmek için
şarkı söylemek dışında bir şey yapmaz. İnsanların bahçelerindeki
bitkileri yemezler, mısır ambarlarına yuvalanmazlar, tek
yaptıkları iş bize içlerini dökmektir. İşte bu yüzden bülbülleri
öldürmek günahtır.”
“Bayan Maudie, burası eski bir mahalle, öyle değil mi?”
“Kasabanın kendisinden bile eskidir.”
“Yoo, yani bizim sokakta oturan insanların hepsi yaşlı demek
istiyorum. Bu mahallede Jem”le ikimizden başka çocuk
yok. Bayan Dubose neredeyse yüz yaşında, Bayan Rachel yaşlı,
Atticus'la ikiniz de yaşlısınız.”
“Ben olsam elli yaşındaki birine yaşlı demezdim,” dedi Bayan
Maudie suratını ekşiterek. “Henüz tekerlekli sandalyeyle
dolaşmıyorum, öyle değil mi? Baban da öyle. Ama şunu söylemek
zorundayım, Yüce Tanrı benim o eski mozolemi yakıp kül
120
etmekle çok iyi etti, ona bakamayacak kadar yaşlandım... Belki
sen haklısındır, Jean Louise, burası durmuş oturmuş insanların
yaşadığı bir mahalle. Genç insanların arasında olmadınız pek,
öyle değil mi?”
“Okulda oluyoruz, hanımefendi.”
“Ben genç yetişkinlerden söz ediyorum. Siz şanslısınız, biliyor
musunuz? Jem”le ikiniz için babanızın yaşı bir avantaj. Otuz
yaşında bir babanız olsaydı, hayat sizin için çok farklı olurdu.”
“Eminim olurdu. Atticus hiçbir şey yapmıyor...”
“Şaşıracaksın ama,” dedi Bayan Maudie, “onda hâlâ iş var.”
“Yapabildiği ne var ki?”
“Vasiyetleri öylesi sağlam yazar ki kimse değiştiremez.”
“Haydi anlatın...”
“E, peki siz onun bu kasabanın en iyi dama oyuncusu olduğunu
biliyor muydunuz? Tabii ya, büyüme çağımızda Finch
Arazisi'ndeyken Atticus ırmağın iki kıyısındaki herkesi yenerdi.”
“Ne diyorsunuz, Bayan Maudie, Jem'le ikimiz onu her zaman
yeniyoruz.”
“Yenmenize o izin verdiği için yeniyorsunuz, artık bunu
öğrenmenizin zamanı geldi. Ağız tamburası çaldığını biliyor
muydunuz?”
Bu gösterişsiz yetenek ondan daha da çok utanmama yol açtı.
“Şeyy...” dedi.
“Şey, ne, Bayan Maudie?”
“Şey, hiç. Hiç... Bütün bunlar sizin onunla gurur duymanıza
yeter herhalde. Herkes ağız tamburası çalamaz. Haydi, şimdi
çekilin, marangozların ayağının altında dolaşmayın. Eve gitseniz
iyi edersiniz, ben de açelyalarıma bakacağım, size göz kulak
olamam. Kalas falan düşer üstünüze.”
Arka avluya gittim, Jem bir teneke kutuya ateş etmeye çalışıyordu,
çevrede o kadar çok saksağan varken bunu yapması
ne kadar aptalcaydı. Ön avluya döndüm, verandanın yan tarafında
karmakarışık halde duran ve alçak bir siper oluşturan
bir şeyler vardı —bir araba lastiği, bir portakal kasası, çamaşır
sepeti, veranda iskemleleri, patlamış mısır kutusundan çıkmış
121
ve Jem''in bana verdiği bir Amerikan bayrağı gibi şeyler— onları
düzeltmeye koyuldum.
Öğle yemeği için Atticus eve geldiğinde beni yere çömelmiş
olarak buldu, sokağın karşı tarafındaki bir şeye nişan almıştım.
“Neyi vurmaya çalışıyorsun?” dedi.
“Bayan Maudie'nin poposunu.”
Atticus arkasına baktı ve bitkilerinin üzerine eğilmiş o koca
hedef tahtamı gördü. Şapkasını geriye doğru iterek sokağın
karşı tarafına geçti. “Maudie,” diye seslendi, “seni uyarmam gerektiğini
düşündüm. Küçümsenmeyecek bir tehlike altındasın.”
Bayan Maudie doğruldu, benden tarafa baktı. “Atticus, sen
ne şeytansın, ah,” dedi.
Atticus geri döndüğünde bana toparlanıp kaybolmamı söyledi.
“Bir daha silahını insanlara yönelttiğini görmeyeyim,” dedi.
Keşke babam şeytan olsaydı. Bu konuda Calpurnia'nın ağzını
yokladım. “Bay Finch mi? Şey, pek çok şey yapabilir.”
“Ne gibi?” dedim.
Calpurnia başını kaşıdı. “Tam olarak bilemeyeceğim şimdi,
» dedi.
Jem, Atticus'a Metodistler için maça çıkıp çıkmayacağını
sorduğu, Atticus da bu tür işler için çok yaşlı olduğunu, boynunu
kırmaya niyetinin bulunmadığını söylediği zaman, bu konunun
altını iyice çizmiş oldu. Metodistler kilise ipoteğini ödemeye
çalışıyorlardı, Vaftizcilerle futbol maçına çıkacaklardı.
Kasabadaki bütün babalar oynuyordu sanki, Atticus dışında.
Jem maça gitmek bile istemediğini söyledi ama futbolun hiçbir
türlüsüne karşı koyamadığından, Atticus ile benim yanımda,
taç çizgisinde kederli kederli durdu, bizimle beraber Cecil Jacobs'ın
babasının Vaftizciler için gol atışını seyretti.
Bir cumartesi günü Jem'le havalı tüfeklerimizi alıp bir tavşan
ya da sincap aramaya karar verdik. Radley'lerin evinin beş
yüz metre kadar ötesine gitmiştik ki Jem'in yan gözle, sokağın
alt tarafındaki bir şeye baktığını fark ettim. Başını yana çevirmiş,
göz ucuyla bakıyordu.
“Neye bakıyorsun?”
122
“Şuradaki yaşlı köpeğe,” dedi.
“Şu yaşlı Tim Johnson değil mi o?”
“Evet.”
Tim Johnson, Bay Harry Johnson'ın köpeğiydi; Harry
Johnson da Mobile otobüsünün sürücüsüydü, kasabanın güney
ucunda oturuyordu. Tim, kızıl kahve renkli bir av köpeğiydi,
Maycomb'un köpeği.
“N'apıyor o?”
“Bilmiyorum, Scout. Biz eve gitsek iyi olacak.”
“Aa, Jem, şubat ayındayız.”
“Beni ilgilendirmez, ben gidip Cal'e söyleyeceğim.”
Hemen eve döndük, mutfağa koştuk.
“Cal,” dedi Jem, “bir dakika kaldırıma gelebilir misin?”
“Niçin, Jem? Her çağırdığında gelemem.”
“Orada yaşlı bir köpek var, köpeğe bir şey olmuş.”
Calpurnia iç çekti. “Şimdi bir köpeğin ayağını saramam.
Banyoda gazlı bez var, git al ve kendin sar.”
Jem başını iki yana salladı. “Hasta görünüyor, Cal. Ona
bir şey olmuş.”
“N'apıyor orda, kuyruğunu yakalamaya mı çalışıyor?”
“Hayır, şöyle yapıyor.”
Jem bir süs balığı gibi yutkundu, omuzlarını kamburlaştırdı,
gövdesini kasıp bıraktı. “Şöyle şöyle yürüyor, öyle yürümek
istemediği halde.”
“Bana hikâye mi anlatıyorsun, Jem Finch?” Calpurnia'nın
sesi sertleşmişti.
“Hayır, Cal, yemin ederim uydurmuyorum.”
“Köpek koşuyor muydu?”
“Hayır, sarsak sarsak yürüyor, öyle yavaş yürüyor ki yürüyüp
yürümediği belli değil. Bu tarafa geliyor.”
Calpurnia ellerini duruladı, Jem'in ardı sıra avluya çıktı.
“Ben köpek falan görmüyorum,” dedi.
Onu Radley'lerin evinin arka tarafına götürdük, Jem'in
parmağıyla gösterdiği yere baktı. Tim Johnson uzaktan bir
nokta kadar görünüyordu ama şimdi bize yakındı. Sanki sağ-
123
daki bacakları soldakilerden kısaymış gibi dengesiz bir şekilde
yürüyordu. Kuma saplanmış bir arabaya benziyordu.
“Çarpık çarpık yürüyor,” dedi Jem.
Calpurnia ona baktı, sonra bizi omuzlarımızdan yakalayıp
koşar adım eve götürdü. İçeri girince tahta kapıyı kapattı, telefona
koştu ve “Bay Finch'in ofisini bağlayın hemen bana!”
diye bağırdı.
“Bay Finch!” diye haykırıyordu. “Ben Cal. Yeminle söylüyorum
sokakta kuduz bir köpek var... Bu tarafa doğru geliyor,
evet, efendim, onun... Bay Finch, onun Tim Johnson olduğundan
eminim, evet efendim... Evet efendim... Evet...”
Telefonu kapattı, biz ona Atticus'un ne dediğini sorunca
başını iki yana salladı. Telefonun kancasını tıkırdattı, “Bayan
Eula May,” dedi, “bakın hanfendi, biraz önce Bay Finch'le görüştüm,
bir daha beni ona bağlamayın, lütfen... Dinleyin Bayan
Eula May, Bayan Rachel ya da Bayan Stephanie Crawford'ı ya
da bu sokakta kimin telefonu varsa onları arayıp kuduz bir köpeğin
buralarda dolaştığını söyler misiniz? Lütfen, han'fendi!”
Calpurnia dinliyordu. “Şubat ayında olduğumuzu biliyorum,
Bayan Fula May ama kuduz bir köpek görünce tanırım.
Lütfen, han”fendi, acele edin!”
Calpurnia, Jem'e sordu: “Radley'lerin telefonu var mı?”
Jem rehbere baktı, olmadığını söyledi. “Nasıl olsa dışarı
çıkmıyorlar, Cal,” dedi.
“İster çıksınlar ister çıkmasınlar, gidip onlara söyleyeceğim.”
Ön kapıya koştu, biz de onun peşinden. “Siz evde kalın!”
diye bağırdı bize.
Calpurnia'nın uçurduğu haber bütün mahalleye yayılmıştı.
Bizim görüş alanımız içinde olan bütün tahta kapılar sımsıkı
kapandı. Tim Johnson ortalarda görünmüyordu. Eteklerini ve
önlüğünü tutup dizlerinin üzerine çekmiş Calpurnia'nın Radley'lerin
evine doğru koştuğunu gördük. Ön basamaklardan
çıkıp kapılarına güm güm vurdu. Kapıya bakan olmayınca
bağırdı: “Bay Nathan, Bay Arthur, kuduz köpek var! Kuduz
köpek var!”
124
“Arka tarafa dolaşması gerek,” dedim.
Jem kafasını iki yana salladı. “Artık fark etmez,” dedi.
Calpurnia boş yere kapıyı yumruklayıp duruyordu. Onun
uyarısına aldıran yoktu; kimse bir şey duymamış gibiydi.
Calpurnia koşarak bizim arka verandaya giderken evimizin
araba yoluna hızla siyah bir Ford girdi. İçinden Atticus ile Bay
Heck Tate çıktı.
Bay Heck Tate, Maycomb'un şerifiydi. Atticus'la aynı boydaydı
ama ondan daha zayıftı. Uzun bir burnu vardı, parlak
metal delikli çizmeler, çizme pantolonu ve oduncu ceketi giymişti.
Bel kemerinde bir mermilik göze çarpıyordu. Omzunda
ağır bir tüfek vardı. Atticus'la ikisi verandaya çıktıkları zaman
Jem kapıyı açtı.
“Dışarı çıkma, oğlum,” dedi Atticus. “Nerede o, Cal?”
“Şuralarda bir yerde olmalı şimdi,” dedi Calpurnia, parmağıyla
sokağın aşağı tarafını göstererek.
“Koşmuyordu, öyle değil mi?”
“Hayır, efendim, bütün gövdesi seğiriyor, Bay Heck, seğirme
döneminde.”
“Gidip bulalım mı?” diye sordu Atticus.
“Beklesek daha iyi olur, Bay Finch. Genellikle düz bir çizgi
üzerinde ilerlerler ama bilemezsiniz. Bazen bir eğri çizebilirler
— umarım çizer yoksa doğruca Radley'lerin arka avlusuna
girecektir. Biraz bekleyelim.”
“Radley'lerin avlusuna gireceğini sanmıyorum,” dedi Atticus.
“Çit var. Belki de yolu izler...”
Ben kuduz köpeklerin ağızlarından köpük saçtıklarını, hızlı
koştuklarını, insanların üzerine saldırıp boğazlarına atıldıklarını
sanırdım, bu işi de ağustosta yaptıklarını düşünürdüm. Tim
Johnson böyle davransaydı daha az korkacaktım.
Hiç kımıltısız, ıssız bir sokaktan daha ölümcül bir şey yoktur.
Ağaçlar hiç kımıldamıyordu, bülbüller susmuştu, Bayan Maudie'nin
evindeki marangozlar gitmişti. Burnunu çeken Bay Tate'in
çıkardığı sesi duydum, daha sonra sümkürdü. Elindeki tüfeği
kıvrık duran koluna aktardığını gördüm. Bayan Stephanie Craw-
125
ford'ın ön kapısının camında çerçevelenmiş yüzünü gördüm.
Bayan Maudie göründü, Stephanie'nin yanında durdu. Atticus
bir ayağını bir sandalyenin ayakları arasındaki parmaklığa
koymuştu, elini ağır ağır kalçasından aşağı doğru sürtüyordu.
“İşte orada,” dedi yavaşça.
Tim Johnson göründü, Radley'lerin evine paralel dönemecin
iç kenarını izleyerek sersemlemiş bir halde yürüyordu.
“Şuna bak,” diye fısıldadı Jem. “Bay Heck düz bir çizgi
üzerinde yürüdüklerini söylüyordu. Bu yolu izlemeyi bile
başaramıyor.”
“Öyle hasta görünüyor ki,” dedim.
“Önüne ne çıkarsa çıksın çiğneyip geçecek sanki.”
Bay Tate elini alnına koydu, öne eğildi. “Hayvancık basbayağı
yakalanmış hastalığa, Bay Finch.”
Tim Johnson salyangoz hızıyla yaklaşıyordu ama ne yapraklarla
oynuyor ne de onları kokluyordu: Sanki tek bir rota
bellemişti, bize adım adım yaklaşmasını sağlayan görünmez
bir gücün etkisiyle hareket ediyordu. Sinekleri kovalayan bir
at gibi titrediğini görüyorduk; çenesi açılıp kapanıyordu; yana
çekiyor ama yavaş yavaş bize doğru sürükleniyordu.
“Öleceği bir yer arıyor,” dedi Jem.
Bay Tate arkasına dönüp baktı. “Ölecekmiş gibi bir hali
yok, Jem, henüz ölümün kapısına bile gelmemiş.”
Tim Johnson, Radley'lerin evinin önünden geçen yan sokağa
ulaştı, beyin diye kafasında ne kaldıysa ondan gelen bir
uyarıyla durakladı, hangi yoldan gideceğine karar vermeye çalışıyor
gibiydi. Birkaç kararsız adım attı ve Radley'lerin bahçe
kapısının önünde durdu; sonra geri dönmeye çalıştı ama zorlanıyordu.
Atticus, “Menzilimize girmiş durumda, Heck,” dedi. “En
iyisi hayvan yan sokağa sapmadan sen onu hallet... Köşenin
ardında kim var Tanrı bilir. Haydi sen içeri gir, Cal.”
Calpurnia tel kapıyı açtı, içeri girdikten sonra sürgüledi,
sonra sürgüyü açtı, çengeli sıkı sıkı tuttu. Gövdesiyle önümüze
gerildi ama Jem'le ikimiz kolunun altından dışarı baktık.
126
“Siz vurun, Bay Finch.” Bay Tate tüfeğini Atticus'a uzattı;
Jem'le ikimiz neredeyse bayılıyorduk.
“Oyalanma, Heck,” dedi Atticus. “Haydi.”
“Bay Finch, bu tek kurşunluk bir iş.”
Atticus şiddetle başını iki yana salladı. “Orada durma,
Heck! Seni orada bütün gün bekleyecek değil...”
“Tanrı aşkına, Bay Finch, baksanıza nerede duruyor! Hedefe
isabet ettiremezsem doğruca Radleylerin evine gider kurşun!
O kadar iyi nişancı değilim, siz de bunu biliyorsunuz!”
“Ben de otuz yıldır hiç ateş etmedim.”
Bay Tate tüfeği neredeyse Atticus'a fırlattı. “Bu işi şimdi siz
yapsanız içim çok rahat eder,” dedi.
Jem”le ikimiz babamızın tüfeği alıp sokağın ortasına kadar
yürüdüğünü puslu bir şekilde gördük. Hızlı yürümüştü ama
sanki suyun altında hareket eden bir yüzücü gibiydi, mide bulandırıcı
bir yavaşlık içinde ilerliyordu zaman.
Atticus gözlüğünü yukarı kaldırdığında Calpurnia, “Yüce
İsa, sen onu koru,” dedi. Ellerini yanaklarına koydu.
Atticus gözlüğünü alnına itti; gözlük aşağı kaydı, o da gözlüğü
yere attı. O suskunluğun içinde kırılan gözlüğün sesini
duydum. Atticus gözlerini ve çenesini ovuşturdu; gözlerini kırpıştırdığını
gördük.
Radley'lerin bahçe kapısının önünde Tim Johnson kafasını
-kafa diye bir şeyi kaldıysa— toparlamış gibiydi. Sonunda geriye
dönmüştü, bizim sokağın yukarısına doğru, başlangıçtaki
gidiş yolunu izleme niyetindeydi. İki adım attı, sonra durdu ve
başını kaldırıp baktı. Gövdesinin katılaştığını gördük.
Eşzamanlı yapılmış gibi görünen çok hızlı hareketlerle Atticus
tüfeği omzuna koyarken ucunda bir top olan manivelayı
hızla çekti.
Tüfek takırdadı. Tim Johnson sıçradı, lap diye yere devrildi,
yaya kaldırımının üzerinde kahverengi-beyaz bir çıkın halinde
yatıyordu. Kendisine neyin çarptığını bilmiyordu.
Bay Tate verandadan fırlayıp Radley'lerin evine koştu. Köpeğin
önünde durdu, yere çömeldi, döndü, köpeğin sol gözü-
127
nün üst tarafına, alnına hafif hafif vurdu. “Biraz sağa kaydırmışsınız,
Bay Finch,” dedi.
“Her zaman öyle yapardım,” dedi Atticus. “Bana kalsa ben
av çiftesini tercih ederim.”
Yere eğilip gözlüğünü aldı, kırılan gözlük camlarını topuguyla
ezdi, Bay Tate'in yanına gitti ve Tim Johnson'a baktı.
Teker teker kapılar açıldı, mahalle yavaş yavaş canlandı.
Bayan Maudie, Bayan Stephanie Crawford ile birlikte merdivenden
indi.
Jem donup kalmıştı. Kımıldasın diye onu çimdikledim ama
Atticus bizim yaklaştığımızı görünce, “Olduğunuz yerde kalın,”
diye bağırdı.
Bay Tate ile Atticus avluya döndükleri zaman Bay Tate
gülümsüyordu. “Zeebo'ya söyleyeyim gelip bunu götürsün,”
dedi. “Kullanmayı pek unutmamışsınız, Bay Finch. İnsanlar
böyle şeylerin unutulmadığını söyler.”
Atticus susuyordu.
“Atticus?” dedi Jem.
“Evet?”
“Hiç.”
“Gördüm, attığını vuran Finch kimmiş gördüm!”
Atticus döndü, Bayan Maudie'yle yüz yüze geldi. Hiçbir
şey söylemeden birbirlerine baktılar, Atticus şerifin arabasına
bindi. “Gel buraya,” dedi Jem'e. “O köpeğin yanına gitmeyin,
anladınız mı? Sakın gitmeyin, canlıyken ne kadar tehlikeliyse
ölüyken de o kadar tehlikeli.”
“Peki efendim,” dedi Jem. “Atticus?”
“Ne var, oğlum?”
“Hiç.”
“Senin neyin var, çocuk, konuşmayı bilmiyor musun?” dedi
Bay Tate, Jem'e sırıtarak. “Babanın ne kadar iyi...”
“Sus, Heck,” dedi Atticus, “haydi kasabaya dönelim.”
Onlar kasabanın yolunu tuttuklarında Jem'le ikimiz gidip
Bayan Stephanie'nin basamaklarına oturduk, çöp arabasıyla
Zeebo'nun gelmesini beklemeye başladık.
128
Jem şaşkınlıktan suspus halde oturuyordu, bu arada Bayan
Stephanie, “Vay, vay, vay, bir köpeğin şubat ayında kuduracağı
kimin aklına gelir?” dedi. “Belki de kudurmadı da çıldırdı.
Mobile seferinden döndüğünde köpeğini Atticus'un vurduğunu
öğrenen Bay Johnson'ın yüzünün ne hal alacağını görmek istemezdim.
Eminim bir yerlerden pire de kapmıştır bu köpek...”
Bayan Maudie'nin söylediğine göre, Tim Johnson şu anda
sokaktan yukarı doğru geliyor olsaymış, Bayan Stephanie başka
türlü konuşurmuş; gerçi kuduz olup olmadığını yakında
öğrenirlermiş, köpeğin kafasını Mobile Irmağı kıyısındaki
Montgomery'ye göndereceklermiş.
Jem'in biraz biraz dili çözülmeye başlamıştı: “Gördün mü
onu, Scout? Orada duruşunu gördün mü?.. Nasıl birden bütün
gövdesinin gevşediğini, sanki tüfek gövdesinin bir parçası
gibiydi... Her şeyi nasıl çarçabuk yaptığını... Ben olsam, ohoo,
tetiği çekmeden önce on dakika nişan alırdım...”
Bayan Maudie, “Gördünüz mü?” dermiş gibi sırıttı. “Eee,
Bayan Jean Louise,” dedi, “hâlâ babanın hiçbir şey yapamadığını
düşünüyor musun? Hâlâ ondan utanıyor musun?”
“Yok,” dedim, boynumu bükerek.
“Geçen gün size söylemeyi unuttum, Atticus Finch ağız tamburası
çalardı, demiştim, ama zamanında Maycomb'un da en
iyi nişancısıydı.”
“En iyi nişancı...” diye tekrarladı Jem.
“Evet, en iyi nişancı dedim, Jem Finch. Herhalde artık eskisi
gibi konuşmazsınız. Çocukken onun takma adı neydi, bilmiyor
musunuz? Tek Kurşun. Arazi'de, büyüme çağında, on beş kere
ateş eder de on dört kumru vurursa bir mermi boşa gitti diye
sızlanırdı.”
“Bize bunlardan hiç söz etmedi,” diye mırıldandı Jem.
“Bunlardan size hiç söz etmedi, ha?”
“Hayır, hanımefendi.”
“Neden artık ava gitmiyor, merak ediyorum,” dedim.
“Bunu belki sana ben söyleyebilirim,” dedi Bayan Maudie.
“Baban için ille de bir şey söylenecekse, gerçek anlamda uy-
129
gar bir insan olduğu söylenebilir. Nişancılık Tanrı vergisidir, bir
yetenektir... Ah, ama yeteneğinizi kusursuz hale getirmek için
çalışmanız gerekir, yine de nişancılık piyano çalmak falan gibi
işlerden farklıdır. Bana sorarsanız Atticus belki de Tanrı'nın
kendisine, öteki canlılardan esirgediği bir üstünlük verdiğini
anladığı gün silahı elinden bıraktı. Tahminim o ki gerekmedikçe
ateş etmemeye karar verdi ve bugün gerektiği için ateş etti.”
“Bununla gurur duyacaktır gibime geliyor,” dedim.
“Aklı başında hiç kimse yeteneği var diye gururlanmaz,”
dedi Bayan Maudie.
Zeebo'nun kamyonunun geldiğini gördük. Zeebo çöp kamyonunun
arkasından bir dirgen aldı, yavaşça Tim Johnson'ı
yerden kaldırdı. Köpeği kamyona attı, sonra köpeğin düştüğü
yere ve çevresine bir bidondan bir şeyler döktü. “Bir süre buraya
gelmeyin, e mi?” dedi.
Eve döndüğümüzde Jem'e pazartesi günü okulda gerçekten
anlatacak bir şeyimizin olacağını söyledim. Jem bana döndü.
“Bu konuda hiçbir şey söyleme, Scout,” dedi.
“Ne? Söyleyeceğim tabii. Herkesin babası Maycomb'un bir
numaralı nişancısı değil ki.”
Jem, “Bence,” dedi, “bunu bilmemizi isteseydi bize söylerdi.
Bununla gurur duyuyor olsaydı söylerdi.”
“Belki de aklına gelmemiştir,” dedim.
“Hayır, Scout, bu senin anlayamayacağın bir şey. Atticus
gerçekten yaşlı, ama hiçbir şey yapamıyor olsaydı bile benim
umurumda olmazdı... Tek bir şey bile yapamasaydı hiç umursamazdım.”
Jem yerden bir taş aldı ve sevinçle araba garajına doğru
fırlattı. Taşın arkasından koşarken geri dönüp, “Atticus tam
bir beyefendi, tıpkı benim gibi!” dedi.
130
11
Jem”le ikimiz küçükken hareket alanımızı kasabanın güney mahallesiyle
sınırlı tutardık ama ben artık iyiden iyiye ikinci sınıf
öğrencisi olunca ve Öcü Radley'ye işkence etme eğlencesi geride
kalınca, Bayan Henry Lafayette Dubose'un arazi parçasını geçtikten
sonraki sokağın ucunda bulunan Maycomb iş merkezine
sık sık gitmeye başladık. Bayan Dubose'un evinin önünden
geçmeden kasabaya gitmek, bir iki kilometre daha fazla yol
yürümek istemiyorsanız olanaksızdı. Daha evvelki birkaç tatsız
karşılaşmamızdan dolayı onu görmeyi pek de istemiyordum
ama Jem bir gün büyümek zorunda olduğumu söyledi.
Bayan Dubose, sürekli kendisinin yanında kalan zenci bir
kızla birlikte yalnız yaşıyor, bizden iki ev ötede oturuyordu,
evin önünde dimdik bir merdiven ve üstü kapalı bir giriş vardı.
Bayan Dubose çok yaşlıydı; günün büyük bir bölümünü yatakta,
geri kalanını da tekerlekli sandalyede geçirirdi. Çeşitli
şallarının, atkılarının arasında İç Savaş'tan kalma bir piştov
sakladığı dedikodusu dolaşıyordu.
Jem'le ikimiz ondan nefret ediyorduk. Evinin önünden ne
zaman geçsek öfke dolu bakışlarla bizi âdeta tırmıklar, hal ve
gidişimizle ilgili acımasız bir sorgulamadan geçirir, büyüdüğümüz
zaman ne olacağımız konusunda çok üzücü bir öngörüyle
131
noktalardı sorgusunu: Hiçbir şey olmayacaktık. Onun evinin
önünden geçmemiz gerektiğinde karşı kaldırımı kullanma düşüncesinden
çoktan vazgeçmiştik; o zaman daha yüksek sesle
bağırıyor, bütün konu komşuya sırrımızı duyuruyordu.
Onun memnun olacağı bir şey yapmamıza olanak yoktu. En
neşeli halimle, “Selam, Bayan Dubose,” diyecek olsam aldığım
yanıt şu olur: “Bana selam deme, çirkin kız! “Tünaydın, Bayan
Dubose” de.”
Çok kötü bir kadındı. Bir keresinde Jem'in babamdan
“Atticus” diye söz ettiğini duymuş, neredeyse bir yerine inme
inecekmiş. O güne kadar gördüğü en şımarık, en saygısız budalalarmışız
biz ama annemizin ölümünden sonra bir daha
evlenmeyen babama çok yazık olmuş. Annemizden daha güzel
bir kadın dünyaya gelmemişmiş, bize öyle diyordu, Atticus'un,
çocuklarını başıboş bırakması çok üzücüydü. Ben annemi hatırlamıyordum
ama Jem hatırlıyordu, bazen bana annemden
söz ederdi ve Bayan Dubose bize bu özel bilgiyi ulaştırdığı
zaman çok sinirlenirdi.
Öcü Radley ile kuduz köpek olaylarını ve daha başka korkuları
atlatmış olan Jem, Bayan Rachel'ın ön merdiveninde durup
beklemenin korkaklık olduğu sonucuna varmış, her akşam işten
dönen Atticus'u karşılamak için postanenin köşesine kadar koşmamız
gerektiğini söylemişti. Kimbilir kaç akşam Atticus, Jem'i
Bayan Dubose'un söylediği bir şeye öfkelenirken bulmuştu.
“Sakin ol, oğlum,” derdi Atticus. “Yaşlı bir kadın o, hem
de hasta. Sen hiç oralı olma ve bir beyefendi gibi davran. O
kadın sana ne derse desin, senin görevin seni öfkelendirmesine
izin vermemektir.”
Jem onun o kadar da hasta olmadığını söylerdi, bağırıp çağırmayı
biliyordu. Üçümüz onun evinin oraya geldiğimizde Atticus
şapkasını çıkarır, ona kibar kibar el sallar ve “İyi akşamlar,
Bayan Dubose!” derdi. “Bu akşam âdeta bir resim gibisiniz.”
Neyin resmi gibi olduğunu Atticus'un söylediğini hiç duymadım.
Kadına adliye haberlerini verir, bir sonraki gününün
çok iyi geçmesini gönülden dilediğini belirtirdi. Şapkasını ye-
132
niden takar, kadının gözünün önünde beni omuzlarına alır,
akşam karanlığında evimize giderdik. İşte bu saatlerde, silahlardan
nefret eden, hiç savaşa gitmemiş olan babamın gelmiş
geçmiş en cesur adam olduğunu düşünürdüm.
Jem'in on ikinci yaş gününün ertesinde cebindeki para sanki
batıyormuş gibi öğleden sonranın ilk saatlerinde kasabanın
yolunu tuttuk. Jem cebindeki paranın kendisine oyuncak bir
buharlı lokomotif ile bana gösteri sopası almaya yeteceğini
düşünüyordu.
Çoktandır gözüm o sopadaydı: V. J. Elmor'da satılıyordu,
payetlerle, incik boncukla bezeliydi, fiyatı on yedi sentti. Büyümek
ve o sopayla Maycomb Lise Bandosu'nda gösteri yapmak
tutkusu bende o zaman başlamıştı. Yeteneğimi geliştirip havaya
attığım bir sopayı yere düşmeden yakalama evresine ulaştığımda,
Calpurnia beni elimde sopayla eve almaz olmuştu. Gerçek
bir sopam olursa bu engeli aşabileceğimi, Jem'in bana bir sopa
almasının büyük bir cömertlik olduğunu düşünüyordum.
Biz geçerken Bayan Dubose verandasına konuşlanmış durumdaydı.
“Günün bu saatinde siz ikiniz nereye gidiyorsunuz böyle?”
diye bağırdı. “Okuldan kaçıyorsunuz galiba. Müdürü arayıp
söylemezsem!” Ellerini sandalyenin tekerleklerinin üzerine
koydu ve sertçe sağa döndü.
“Bugün cumartesi, Bayan Dubose,” dedi Jem.
“Cumartesi olması hiç fark etmez,” dedi anlaşılmaz bir şekilde.
“Acaba babanız sizin nerede olduğunuzu biliyor mu,
merak ediyorum.”
“Bayan Dubose, biz daha şu kadarcıkken kendi başımıza
kasabaya gitmeye başlamıştık,” dedi Jem, eliyle gösterdiğine
göre daha boyumuz elli altmış santimken.
“Bana yalan söyleme,” diye bağırdı Bayan Dubose. “Jem
Finch, Bayan Maudie Atkinson bana söyledi, bu sabah onun
çardak asmasını kırmışsın. Babana söyleyecek, o zaman doğduğuna
pişman olacaksın! Bir haftaya kalmadan ıslahevine
gönderilmezsen bana da Dubose demesinler!”
133
Geçen yazdan beri Bayan Maudie'nin çardak asmasının yanından
bile geçmemiş olan, asmayı kırsa bile Bayan Maudie'nin
bunu babasına söylemeyeceğini bilen Jem kesinkes itiraz etti.
“Bana itiraz etme!” diye azarladı onu Bayan Dubose. “Ayrıca
sen...” —romatizmalı parmağıyla beni gösteriyordu— “ne
yapıyorsun sen öyle o tulumlarla? Senin elbise ve iç gömleği
giymen gerekir, küçükhanım! Biri sana davranışlarını değiştirtmezse
büyüdüğün zaman masalarda garsonluk edersin —O.K.
Kahvesi'nde garsonluk eden bir Finch- hıh!”
Çok korktum. O.K. Kahvesi kasaba meydanının kuzeyinde,
karanlık bir yerdi. Jem'in eline sıkı sıkı yapıştım ama o elini
benim elimden kurtardı.
“Haydi yürü, Scout,” diye fısıldadı. “Sen ona aldırma, başını
dik tut ve kibarlığı elden bırakma.”
Ama Bayan Dubose bizi bırakmadı: “Garsonluk eden bir
Finch yetmezmiş gibi bir başka Finch de adliyede bir zenciyi
savunuyor!”
Jem kaskatı kesildi. Bayan Dubose, Jem'i tam kalbinden
vurmuştu, bunu da biliyordu.
“Gerçekten de dünya ne hale geldi bakar mısınız, bir Fincin
kendi yetişme tarzına aykırı bir şey yapması ne demek?
Ben size söyleyeyim!” Bayan Dubose elini ağzının üzerine koydu.
Ağzından çektiği zaman salyası da gümüş rengi bir iplik
gibi uzadı. “Zaten babanız da avukatlığını yaptığı o zencilerden,
o beş para etmez adamlardan hırlı değil!”
Jem kıpkırmızı kesilmişti. Jem'i kolundan çektim, biz kaldırımdan
aşağı yürürken Bayan Dubose arkamızdan konuşuyordu,
ailemizin ahlak yoksunluğu konusunda söylemediği
şey kalmadı, bütün bu söylediklerinin başlıca öncülü, Finch
Ailesi'nin üyelerinin yarısının akıl hastanesinde bulunmasıydı
ama annemiz ölmeseymiş biz bu hale düşmezmişiz.
Jem'in en çok neye kızdığını bilmiyorum ama ben en çok
Bayan Dubose'un ailemizin akıl sağlığıyla ilgili sözlerine içerledim.
Atticus'u hedef alan hakaretler duymaya neredeyse alışkındım.
Ama bu hakaretler ilk kez bir yetişkinden geliyordu.
134
Bayan Dubose'un Atticus'a yönelttiği hakaretler dışındaki saldırılarına
alışkındık. Havada yaz kokusu vardı, gölgeler serindi
ama güneş yakıcıydı, bu da güzel günlerin yaklaştığı anlamına
geliyordu, okula paydos demekti, Dill geliyor demekti.
Jem kendi lokomotifini satın aldıktan sonra benim sopamı
almak için Elmor'a gittik. Kendisine aldığı şey onu hiç sevindirmemişti,
lokomotifi cebine koydu, yanımda sessizce eve doğru
yürüyordu. Eve giderken yolda neredeyse Bay Link Deas'e çarpıyordum.
Havaya attığım sopayı yakalayamamıştım, Bay Deas da,
“Dikkat etsene, Scout,” demişti, Bayan Dubose'un evine yaklaştığımızda
birkaç kez düşürüp yerden aldığım sopa kir içindeydi.
Bayan Dubose verandada yoktu.
Daha sonraki yıllarda bazen merak ettiğim oldu, acaba
Jem'i öyle davranmaya iten, “Sen bir beyefendi gibi davran,
oğlum” tembihini unutmasına, son zamanlarda bilinçli bir suskunluğa
bürünerek tepkisini ortaya koymasına yol açan şey
tam olarak neydi diye. Jem belki de zencileri savunan Atticus'la
ilgili olarak katlanmak zorunda kaldığım saçmalıklardan çok
daha fazlasına katlanmıştı, onun sinirlerine hâkim olması bana
normal geliyordu; sakin tabiatlıydı, birden parlamazdı. Yine
de o zamanlar o gün yaptığı şeyi ancak birkaç dakikalığına
çıldırmasıyla açıklayabildim.
Jem, Atticus'un yasakları —kötü ve yaşlı kadınlarla dövüşmemeyi
de içeren yasakları— olmasaydı normalde benim yapacağım
şeyi yapmıştı. Tam kadının bahçe kapısının önüne
geldiğimizde elimden sopayı kaptı, deli gibi sallayarak Bayan
Dubose'un ön avlusundaki merdivenden koşarak çıktı, Atticus'un
söylediği her şeyi unutmuştu, kadının şalının içinde bir
tabanca sakladığını unutmuştu, Bayan Dubose attığını vuramazsa
yanındaki kızının, Jessie'nin vurabileceğini unutmuştu.
Bayan Dubose'un bütün kamelyalarının tepelerini uçurmadan,
yerler yeşil tomurcuklar ve yapraklarla dolmadan biraz
olsun sakinleşememişti. Sopamı dizine dayayıp kırdı ve o iki
parçayı yere fırlattı.
135
Ben artık çığlık çığlığa bağırıyordum. Jem saçımı çekti, hiç
umurunda olmadığını, yine eline fırsat geçse aynı şeyi yapacağını,
çenemi kapatmazsam saçlarımı tek tek yolacağını söyledi.
Çenemi kapatmadım, beni tekmeledi. Dengemi kaybedip yüzükoyun
yere düştüm. Jem sertçe tutup beni yerden kaldırdı ama
üzülmüş görünüyordu. Söyleyecek hiçbir şey yoktu.
O akşam Atticus'u eve gelirken karşılamaya gitmek istemedik.
Suçlu suçlu mutfakta dolaşıyorduk, sonunda Calpurnia
bizi dışarı attı. Sanki bir vudu yöntemiyle her şeyi öğrenmiş gibiydi.
Acımızı hafifletecek türden bir insan olmamasına karşın
Calpurnia Jem'e sıcak bir tereyağlı çörek verdi, Jem de çöreği
ikiye bölüp benimle paylaştı. Tadı pamuğa benziyordu.
Salona gittik. Elime bir futbol dergisi aldım, Dixie Howell'ın
bir resmini buldum, Jem'e gösterip, “Sana benziyor,” dedim.
Ona söylemeyi düşünebileceğim en güzel şeydi bu ama hiç yararı
olmadı. Pencerelerin yanındaki sallanan sandalyeye çöktü,
kaşları çatık bekliyordu. Gün ışığı solgunlaştı.
Ön basamakları tırmanan Atticus'un ayak sesini duyuncaya
kadar sanki iki koca jeolojik çağ geçmişti. Çarpılarak kapanan
tel kapının sesini duyduk, bir duraksama oldu —Atticus holdeki
şapka askılığının oradaydı— “Jem!” diye seslendiğini duyduk.
Sesi kış rüzgârının uğultusu gibiydi.
Atticus oturma odasının ışığını yaktı, bizi orada taş gibi donmuş
halde buldu. Bir elinde benim kırık sopam vardı; kirli sarı
püskülleri halının üzerinde kuyruk gibi sürünüyordu. Öteki elini
öne uzattı, avucunda şişman kamelya tomurcuklarını gördük.
“Jem,” dedi, “bunu sen mi yaptın?”
“Evet, efendim.”
“Neden yaptın?”
Jem yavaşça, “Zencilerin, beş para etmez heriflerin avukatlığını
yaptığını söyledi senin,” dedi.
“O bunu dediği için mi yaptın bunları?”
Jem'in dudakları kımıldadı ama “Evet, efendim” sözcükleri
duyulmadı.
136
“Bak oğlum, hiç kuşkum yok ki, dediğin gibi, zencilerin
avukatlığını yaptığım için akranların seni rahat bırakmıyor
ama hasta bir kadına bunu yapman bağışlanabilecek bir şey
değil. Sana benim önerim gidip Bayan Dubose ile konuşmandır,”
dedi Atticus. “Sonra da doğruca eve gel.”
Jem yerinden kımıldamadı.
“Haydi,” dedim ben.
Jem salondan çıkarken ben de arkasından gittim. “Sen buraya
gel,” dedi bana Atticus. Gittim.
Atticus Mobile Press gazetesini eline aldı, Jem'in boşalttığı
sallanan sandalyeye oturdu. Hiç anlamıyordum, biricik oğlu
İç Savaş'tan kalma antika bir tabancayla öldürülme tehlikesi
altındayken nasıl böyle soğukkanlı bir şekilde sandalyesine
oturup gazete okuyabiliyordu? Tabii Jem bazen beni öylesine
çileden çıkarırdı ki onu öldürmek isterdim ama sonuçta o benim
her şeyimdi. Atticus bunun farkında değilmiş gibi görünüyordu
ya da farkındaysa bile önemsemiyordu.
Önemsemediği için ondan nefret ediyordum ama başı belada
olduğu zaman insan kolayca yoruluyordu; çok geçmeden
kucağına sığındım, kollarını bana doladı.
“Kucağımda sallayamayacağım kadar büyüksün,” dedi.
“Başına ne geleceği umurunda değil senin,” dedim. “O ne
yaptıysa sadece seni korumak için yaptı, sense onu tabancası
olan bir kadının yanına gönderiyorsun.”
Atticus başımı çenesinin altına itti. “Henüz kaygı duymamız
için bir neden yok,” dedi. “Jem'in böyle bir şeyden dolayı
zıvanadan çıkacağını düşünmemiştim, senin sorun çıkarmanı
bekliyordum daha çok.”
Niçin kendimizi tutmamız gerektiğini anlamadığımı söyledim,
okulda hiç kimse hiçbir şey için kendisini tutmuyordu.
“Scout,” dedi Atticus, “yaz gelince çok daha kötü şeylerle
karşılaşacak ve soğukkanlılığını korumak zorunda kalacaksın...
Jem'e ve sana karşı bir haksızlık bu, biliyorum ama bazen
elimizden gelenin en iyisini yapmak zorundayız, zor günde
nasıl davranmamız... Ha, bak, size söyleyebileceğim tek şey
137
şu: Jem'le ikiniz büyüdüğünüz zaman belki de geriye dönüp
bu olaya baktığınızda, beni anlayacak ve sizi hayal kırıklığına
uğratmadığımı düşüneceksiniz. Şu dava, Tom Robinson davası,
insanın vicdanının en hassas noktasına dokunan bir dava...
Scout, bu adama yardım etmeye çalışmasaydım kiliseye gidip
Tanrı'ya dua edemezdim.”
“ Atticus, yanılıyor olmalısın...”
“Nasıl?”
“E ama pek çok kişi kendilerinin haklı olduğunu, senin
yanıldığını düşünüyor.”
“Tabii bunu düşünmeye hakları var, düşüncelerine saygı
gösterilmesini istemekte de haklılar,” dedi Atticus, “ama başka
insanların yüzüne bakabilmek için ilk önce kendi yüzüme bakabilmeliyim.
Başka insanların çoğunluğunun düşüncelerinden
bağımsız hareket eden tek şey insanın vicdanıdır.”
Jem geri döndüğünde hâlâ Atticus'un kucağındaydım. “Evet,
oğlum?” dedi Atticus. Beni kucağından kaldırdı, gizlice göz
ucuyla Jem'e baktım. Bir yerine bir şey olmamış gibi görünüyordu
ama yüzünde tuhaf bir ifade vardı. Belki de kadın ona
kalomel içirmişti.
“Ortalığı temizledim, üzgün olduğumu söyledim ama üzgün
falan değilim, her cumartesi çiçeklere bakacağımı, onların
yeniden büyümesi için elimden geleni yapacağımı söyledim.”
“Üzgün değilsen üzgünüm demenin hiç anlamı yoktu,”
dedi Atticus. “Jem, o kadın yaşlı ve hasta. Yaptığı ve söylediği
şeylerden onu sorumlu tutamazsın. Tabii ben o söylediklerini
bana söylemesini tercih ederdim ama her zaman her şey bizim
istediğimiz gibi olmuyor.”
Jem halıdaki bir güle sanki büyülenmiş gibi bakıyordu. “Atticus,”
dedi, “benden kendisine bir şeyler okumamı istiyor.”
“Ona bir şeyler okumak mı?”
“Evet, efendim, her öğleden sonra okuldan çıktıktan sonra
ve her cumartesi gidip ona iki saat yüksek sesle bir şeyler okumamı
istiyor. Atticus, okumak zorunda mıyım?”
“Kesinlikle.”
138
“Ama bir ay süreyle bu işi yapmamı istiyor.”
“Öyleyse bir ay yapacaksın.”
Jem ayak parmağını yavaşça çiçeğin ortasına koydu ve bastırdı.
Sonunda, “Atticus,” dedi, “dışarıda tamam ama içeride,
içerisi öyle karanlık ve ürkütücü ki. Tavanda gölgeler var, bir
şeyler var...”
Atticus ters ters gülümsedi. “Bu senin hayal gücünü büyüleyecek
bir şey olmalı. Kendini Radleylerin evindeymiş farz et.”
Ertesi pazartesi öğleden sonra Jem'le ikimiz Bayan Dubose'un
evinin dik merdiveninden yukarı çıktık, üstü kapalı girişten
geçtik. Yanına Sir Walter Scott'ın Ivanboe romanını alan ve
kafası üstün bilgilerle dolu olan Jem soldan ikinci kapıyı çaldı.
“Bayan Dubose?” diye seslendi.
Kapıyı Jessie açtı, tel kapının çengelini kaldırdı.
“Sen misin, Jem Finch?” dedi. “Kız kardeşini de yanına
almışsın. Bilmem ki...”
“İkisini de al içeriye, Jessie,” diye seslendi Bayan Dubose.
Jessie bizi içeri alıp kendisi mutfağa gitti.
Eşiği geçer geçmez bizi ağır bir koku karşıladı; gazyağı
lambaları, sukabakları, ağartılmamış çarşafları olan, nemden
çürümüş gri evlerin pek çoğunda rastladığım bir kokuydu. Bu
koku beni her zaman korkuturdu, bir şeyler olacağını bekler,
tetikte dururdum.
Odanın bir köşesinde pirinç bir karyola vardı, karyolada da
Bayan Dubose yatıyordu. Acaba Jem''in yaptığı şeyler yüzünden
mi yatağa düştü, diye düşündüm. Bayan Dubose bir battaniye
yığınının altında yatıyor ve çok cana yakın görünüyordu. Onun
adına üzüldüm.
Yatağının yanında, el yüz yıkamak için, üzeri mermerli bir
konsol bulunuyordu, konsolun üzerinde de, içinde çay kaşığı
bulunan bir bardak, kırmızı bir kulak şırıngası, bir kutu pamuk
ve üç küçük ayak üzerinde duran bir çalar saat duruyordu.
“Şu küçük pis kardeşini de getirdin ha?” diyerek karşıladı beni.
139
Jem usulca, “Kız kardeşim pis değil, ben de sizden korkmuyorum,”
dedi, dizlerinin titrediğini fark ettim.
Kadından bir nutuk bekliyordum ama, “Okumaya başlayabilirsin,
Jeremy,” demekle yetindi.
Jem hasırlı bir sandalyeye oturdu, Ivanhoe'yu açtı. Ben de
kendime bir sandalye çekip Jem'in yanına oturdum.
“Daha yakına gelin,” dedi Bayan Dubose. “Yatağın yanına
gelin.” Sandalyelerimizi öne çektik. Hiç onun bu kadar yakınında
olmamıştım, tek yapmak istediğim şey sandalyemi geri çekmekti.
Korkunç bir kadındı. Suratı kirli bir yastık rengindeydi,
ağzının iki kenarı ıslaklıktan parlıyordu, bu ıslaklık çenesini
parantez içine alan iki derin kırışıklıktan aşağıya buzul gibi ağır
ağır ilerliyordu. Yanakları yaşlılık lekeleriyle benek benekti,
soluk mavi gözlerinin bebekleri siyah birer topluiğne başı gibiydi.
Elleri boğum boğumdu, tırnaklarının ölü derileri alabildiğine
uzamıştı. Alt protezi tam oturmuyordu, üstdudağı çıkık
duruyordu; ara sıra altdudağını üst protezinin üzerine doğru
çekiyor, dudağını çekerken çenesini de birlikte sürüklüyordu.
Ağzındaki ıslaklık o zaman daha çabuk hareket ediyordu.
Bakmam gerekenden daha fazla bakmadım. Jem Ivanhoe'yu
yeniden açtı ve okumaya başladı. Onu izlemeye çalıştım ama
çok hızlı okuyordu. Anlamını bilmediği bir sözcüğe rastladığında
o sözcüğü atlıyordu ama Bayan Dubose bunu anlıyor, o
sözcüğü hecelettiriyordu. Jem aşağı yukarı yirmi dakika okudu,
ben de bu arada, is lekeli şömine rafına, pencereden dışarıya
baktım, kadına bakmayayım da nereye bakarsam bakayım diyordum.
Jem okumaya devam ederken Bayan Dubose'un düzeltmelerinin
azaldığını, düzeltme aralıklarının uzadığını fark
ettim, hatta Jem bir cümleyi havada asılı bırakmıştı. Bayan
Dubose dinlemiyordu.
Yatağa doğru baktım.
Bir şey olmuştu. Sırtüstü yatıyordu, battaniyeleri çenesine
kadar çekmişti. Yalnızca başı ve omuzları görünüyordu. Başı
ağır ağır bir yandan bir yana dönüp duruyordu. Ara sıra ağzını
sonuna kadar açıyordu, hafifçe dalgalanan dilini görebiliyor-
140
dum. Dudaklarının üzerinde tükürük iplikçikleri birikiyordu;
tükürükleri içine çekiyor, sonra yine ağzını açıyordu. Sanki ağzı
bağımsız hareket edermiş gibiydi. Gövdesinin geri kalanıyla hiç
ilgisi olmadan, deniz alçaldığı zaman açılıp sonra kapanan bir
istiridyenin ağız çukuru gibi hareket ediyordu. Arada sırada
o ağızdan “Pıft” diye bir ses çıkıyordu, kaynamak üzere olan
ağdalı bir maddeden çıkan ses gibi.
Jem'i gömleğinin kolundan çektim.
Jem önce bana baktı, daha sonra yatağa. Bayan Dubose'un
düzenli olarak hareket eden başı bize döndü ve Jem, “Bayan
Dubose, iyi misiniz?” diye sordu. Bayan Dubose onu duymadı.
Çalar saat çalmaya başladı, korkudan kaskatı kesildik. Çok
geçmeden Jem”le ikimiz ürpertiler geçirerek kaldırımdan eve
doğru yürümeye başlamıştık. Kaçmıyorduk, bizi Jessie eve göndermişti:
Saat daha çalmaya devam ederken içeri girmiş, bizi
dışarı kovalamıştı.
“Haydi,” demişti, “haydi evinize.”
Jem kapının ağzında duraksamıştı.
“Bayanın ilaç saati geldi,” diyordu Jessie. Arkamızdan kapıyı
çarparak kapattıktan sonra onun hızla Bayan Dubose'un
yatağına doğru yürüdüğünü görmüştüm.
Eve vardığımızda daha saat üç kırk beşti, o yüzden Jem”le
ikimiz arka avluda, Atticus'u karşılama saatine kadar top sektirmece
oynadık. Atticus bana iki sarı kalem, Jem'e de bir futbol
dergisi almıştı, bence Bayan Dubose ile ilk oturumumuz
için sessiz bir armağandı bu. Jem babama olanları anlattı.
“Sizi korkuttu mu?” diye sordu Atticus.
“Hayır, efendim,” dedi Jem, “ama çok iğrenç bir kadın.
Nöbet falan gibi bir şeyler geçiriyor. Öyle çok tükürüyor ki.”
“N”apsın, elinde değil. İnsanlar hastalanınca bazen pek hoş
olmuyorlar.”
“Beni korkuttu,” dedim.
Atticus gözlüklerinin üstünden bana baktı. “Jem'le birlikte
gitmek zorunda değildin, biliyorsun.”
141
Ertesi gün öğleden sonra Bayan Dubose yine ilk günkü gibiydi,
daha ertesi gün de öyleydi, sonunda işler şöyle yürümeye
başladı: Normal bir şekilde oturum başlıyor, yani Bayan Dubose
kamelyalarından, babamın zenci hayranlığı eğilimlerinden
söz ederek en önemli konularıyla Jem'in başını şişiriyor, sonra
giderek suskunlaşıyor, daha sonra da bizden tamamıyla kopuyordu.
Çalar saat çalmaya başlayınca Jessie bizi kapı dışarı
ediyordu, böylece daha sonraki saatler de bize kalıyordu.
Bir akşam, “Atticus,” dedim, “zenci hayranı tam olarak
ne demek?”
Atticus'un suratı ciddileşti. “Birisi size böyle bir şey mi dedi?”
“Hayır, babacım, Bayan Dubose senin için söylüyor bunu.
Her öğleden sonra bunu söyleyerek ısınma hareketlerine başlıyor.
Geçen Noel'de Francis de aynı şeyi söylemişti, ilk kez o
zaman duydum.”
“Bu yüzden mi onun üzerine yürüdün?” dedi Atticus.
“Evet...”
“O zaman neden bana ne demek olduğunu soruyorsun?”
Beni asıl kızdıran şeyin Francis'in söyleyiş tarzı olduğunu
Atticus'a açıklamaya çalıştım. “Sümüklü falan dermiş gibi
söyledi bunu.”
“Scout,” dedi Atticus, “zenci hayranı da, “sümüklü” gibi
hiçbir anlamı olmayan deyimlerden biridir. Açıklaması çok zor;
beş para etmez, cahil adamlar, zencileri kendilerinden üstün
gördüğünü düşündükleri bir adam için kullanırlar bunu. Birini
bayağı, çirkin bir etiketle yaftalamak isteyen, bizim gibi birer
insan olan bazı insanlar yüzünden bu deyim dilimize girdi.”
“Yani sen o zaman gerçekten bir zenci hayranı değilsin,
öyle mi?”
“Niye olmayayım? Ben herkesi sevmek için elimden geleni
yapıyorum... Bazen açıklamakta zorlanıyorum; bak yavrum,
birinin kötü olduğunu düşündüğü bir şeyle seni nitelendirmesi
hiçbir zaman hakaret değildir. O kişinin ne kadar zavallı oldugunu
gösterir, seni incitmez. Yani Bayan Dubose'un söyledikleri
142
senin canını sıkmasın, buna izin verme. Zaten onun kendi derdi
kendine yeter.”
Bir ay sonra bir öğleden sonra Jem ağır ağır Sir Walter
Scott”ı okur, Bayan Dubose ikide birde onu düzeltirken kapı
çaldı. “Girin!” diye bağırdı kadın.
İçeriye Atticus girdi. Yatağın yanına gidip Bayan Dubose'un
elini tuttu. “İşten dönüyordum, çocukları göremeyince,” dedi,
“sizin yanınızda olabileceklerini düşündüm.”
Bayan Dubose, Atticus'a gülümsedi. Ondan o kadar nefret
ederken nasıl oldu da ona gülümsemeyi başardı, doğrusu hiç
anlamadım. “Saatin tam kaç olduğunu biliyor musun, Atticus?”
dedi. “Beşi tam on dört geçiyor. Çalar saat beş buçuğa
ayarlı. Bunu bilmeni isterim.”
Birden anladım ki biz Bayan Dubose'un evinde her gün
biraz daha uzun süre kalıyorduk, saat her gün birkaç dakika
daha geç çalıyordu, çaldığı zaman da Bayan Dubose çoktan
bir sara nöbetine tutulmuş oluyordu. Bugün neredeyse iki saat
nöbet geçirme niyeti göstermeden Jem'i kızdırıp durmuştu,
kendimi fena halde kapana kısılmış gibi hissediyordum. Saatin
çalması özgürlüğümüzün ilanıydı; bir gün çalmazsa acaba
ne yapacaktık?
“Jem''in sayılı gününün kaldığı gibi bir duygu var içimde,”
dedi Atticus.
“Sadece bir haftası kaldı,” dedi Bayan Dubose,” o da sadece...”
Jem ayağa kalktı. “Ama...”
Atticus elini havaya kaldırdı, Jem sustu. Eve giderken Jem bir
ay için anlaştıklarını, bir ayın dolduğunu söyledi, haksızlıktı bu.
“Sadece bir hafta daha, oğlum,” dedi Atticus.
“Hayır,” dedi Jem.
“Evet,” dedi Atticus.
Ertesi hafta yine Bayan Dubose'un evindeydik. Çalar saatin
sesi çıkmıyordu ama Bayan Dubose, “Bu kadar yeter,” diyerek
bizi serbest bıraktığında saat öyle geç olmuştu ki biz eve döndügümüzde
Atticus evde gazete okuyordu. Bayan Dubose'un nö-
143
betleri geçmişti ama her bakımdan yine bildiğimiz o eski Bayan
Dubose'du: Sir Walter Scott uzun uzun kaleleri ve kale hendeklerini
anlatmaya başlayınca Bayan Dubose sıkılır, bize sataşırdı:
“Jeremy Finch, sana söyledim, kamelyalarımı yolduğun için
ileride çok pişman olacaksın. Şimdiden pişmansın, öyle değil mi?”
Jem kesinlikle pişman olduğunu söylerdi.
“Benim o karyağdı çiçeğim ölecek sandın, değil mi? Hayır,
Jessie söyledi, yeni sürgünler vermeye başlamış. Bir dahaki sefere
ne yapman gerektiğini biliyor olacaksın, öyle değil mi? En
doğrusu kökünden çıkarıp atmak, değil mi?”
Jem bir dahaki sefere elbette öyle yapacağını söylerdi.
“Öyle ağzının içinde laf geveleme, çocuk! Başını kaldır ve
evet, hanımefendi, de. Başını kaldırmak gelmiyor tabii içinden,
babanın ne olduğu ortadayken.”
Jem çenesini havaya diker, Bayan Dubose'a bakardı, yüzünde
içerlediğini gösteren bir ifade olmazdı hiç. O yüzde, aradan
geçen haftalar sırasında geliştirdiği kibar ve mesafeli bir ilgi
ifadesi bulunurdu, kadının kan dondurucu müdahalelerine o
ifadeyle karşılık verirdi.
Sonunda o gün geldi. Bayan Dubose bir öğleden sonra, “Bu
kadar yeter,” dedi ve ekledi: “Tamam artık işiniz bitti. Size iyi
günler dilerim.”
Bitmişti. Bir yükten kurtulmanın sevinciyle hoplaya zıplaya
kaldırımda yürüyorduk.
O ilkbahar mevsimi iyi geçti; günler uzadı, oyun oynayacak
daha çok vaktimiz oldu. Jem'in kafası çoğunlukla ülke üniversitelerindeki
futbol oyuncularının her birinin çok önemli
istatistikleriyle meşguldü. Atticus bize her gece gazetelerin spor
sayfalarını okuyordu. Adlarını bile söyleyemediğimiz, başka
olası adaylara bakılırsa, Alabama bu yıl yine şampiyonluk turnuvasına
katılabilirdi. Bir akşam Atticus, Windy Seaton'ın köşe
yazısının ortalarına geldiği sırada telefon çaldı.
Kalkıp telefona baktı, holdeki şapka askısına gitti. “Ben
biraz Bayan Dubose'a gidiyorum,” dedi, “çok kalmam.”
Ama Atticus, yatma zamanımdan çok sonraya kadar dönme-
144
mişti. Döndüğü zaman elinde bir kutu şeker vardı. Salona oturdu,
şeker kutusunu da sandalyesinin yanı başına, yere koydu.
“Ne istiyormuş?” diye sordu Jem.
Bir aydan fazla olmuştu, Bayan Dubose'u görmemiştik. Artık
biz geçerken verandasında olmuyordu.
“Öldü, canım,” dedi Atticus. “Birkaç dakika önce öldü.”
“Haa,” dedi Jem. “İyi.”
“İyi demekte haklısın,” dedi Atticus. “Artık acı çekmiyor.
Uzun süredir hastaydı. Ne nöbeti geçirdiğini bilmiyor muydun
sen onun?”
Jem hayır anlamında başını salladı.
“Bayan Dubose morfin bağımlısıydı,” dedi Atticus. “Yıllarca
ağrı kesici olarak morfin kullandı. Doktor yazmıştı ona.
Yaşadığı sürece kullanmak zorundaydı, fazla acı çekmeden
öldü ama çok huysuzdu...”
“Baba?” dedi Jem.
Atticus, “Senin yaptığın o yaramazlıktan hemen önce vasiyetnamesini
yazdırmak üzere beni çağırdı,” dedi. “Doktor Reynolds
ona ancak birkaç aylık ömrü kaldığını söylemiş. Ticari
işleri gayet yolunda gidiyordu ama “Hâlâ yolunda gitmeyen bir
şey var, demişti bana.”
“Neymiş o?” Jem'in kafası karışmıştı.
“Hiç kimseye ve hiçbir şeye bağımlı olmadan bu dünyadan
ayrılacağını söyledi. Jem, insan onun kadar hasta olunca, acısını
hafifletmek için her şeyden yararlanabilir, bunun sakıncası
yoktur ama Bayan Dubose için vardı. Ölmeden önce bağımlılığından
kurtulmak istediğini söyledi ve yaptığı şey buydu.”
“Yani o geçirdiği nöbetleri bu yüzden geçirdiğini mi söylemek
istiyorsun?” dedi Jem.
“Evet, bu yüzden. Senin okuduğun kitapların tek sözcüğünü
bile anladığından kuşku duyuyorum. Bütün gövdesi ve kafası o
çalar saate yaralanmış durumdaydı. Sen kendi elinle kendini bu
cezaya çarptırmamış olsaydın bile ben zaten seni kitap okuman
için ona gönderecektim. Biraz olsun oyalansın diye. Bir başka
neden daha vardı...”
145
“Kurtulmuş olarak mı öldü yani?” diye sordu Jem.
“Hem de zincirlerinden tamamıyla kurtulmuş olarak,” dedi
Atticus. “Neredeyse son dakikaya kadar bilinci yerindeydi. Bilincini
kaybetmedi ve,” derken gülümsedi Atticus, “huysuzluğu
elden bırakmadı. Benim yaptıklarıma karşı çıkmaya devam etti,
hayatımın geri kalanını belki de sizi hapislerden kurtarmak
için kefalet ödemekle geçireceğimi söyledi. Jessie'ye sizin için
bu kutuyu hazırlattı ve...”
Atticus eğilip şeker kutusunu yerden aldı. Jem'e verdi.
Jem kutuyu açtı. İçinde ıslak pamukların ortasında, mumlanmış
gibi, beyaz ve güzel bir kamelya duruyordu. Karyağdılı
denen cinsten.
Jem'in gözleri neredeyse yerinden fırlayacaktı. “Bak şu cadıya,
şu yaşlı cadıya!” diye haykırdı, kutuyu yere attı. “Beni
neden rahat bırakmaz şu kadın?”
Atticus hemen ayağa fırladı, Jem'in yanına gidip durdu.
Jem yüzünü onun göğsüne gömdü. “Şşşt,” dedi Atticus, “bence
sana bir şey söylemek istiyor, artık sorun yok Jem, artık sorun
yok, demek istiyor. Biliyorsun, o tam bir hanımefendiydi.”
“Hanımefendi mi?” Jem başını kaldırdı. Yüzü kıpkırmızıydı.
“Senin için o kadar kötü şeyler söyleyen bir kadın, nasıl
hanımefendi olur?”
“Hanımefendiydi. Pek çok konuda onun benden farklı görüşleri
vardı, belki... oğlum, sana söylemiştim, sen o çılgınlığı
yapmasaydın bile ben sana gidip ona kitap okumanı söyleyecektim.
Onunla ilgili bir gerçeği görmeni istiyordum, gerçek
cesaretin ne olduğunu görmeni istiyordum, gerçek cesaretin
eli tüfekli bir adamla ilgisi olmadığını. Daha başlamadan yenildiğini
bile bile başlamak ve her ne pahasına olursa olsun
sonuna kadar devam etmek olduğunu. Nadiren de olsa bazen
kazanırsın. Bayan Dubose kazandı, kırk sekiz kilosunun kırk
sekizini de kazandı. Hiç kimseye, hiçbir şeye bağımlı olmadan
öldü. Hayatımda tanıdığım en cesur kadındı.”
Jem şeker kutusunu yerden aldı, yanan ateşe attı. Kamelyayı
da yerden aldı, yatmaya giderken çiçeğin geniş taçyapraklarıyla
oynadığını gördüm. Atticus gazetesini okuyordu.
146
İKİNCİ KISIM

12
Jem on iki yaşındaydı. Onunla birlikte yaşamak zorlaşmıştı;
tutarsız, huysuz biri olup çıkmıştı. İştahı dehşet vericiydi, onu
rahat bırakmamı öyle sık yineliyordu ki sonunda Atticus'a
sordum: “Sence onda bağırsak kurdu mu var?” Atticus, hayır
dedi, Jem büyüyordu. Ona karşı sabırlı olmalı ve onu rahatsız
etmemeye çalışmalıydım, mümkün mertebe.
Jem'deki bu değişiklik alt tarafı birkaç haftalık bir işti. Daha
Bayan Dubose'un mezarda bedeni soğumamıştı, Jem ona kitap
okumaya giderken kendisine eşlik ettiğim için bana gönül
borcu duyuyordu. Sanki bir gecede bütün değerleri değişmişti,
onları bana da kabul ettirmeye çalışıyordu: Birkaç kez bana ne
yapacağımı söylemeye kadar vardırdı işi. Bir atışmamız sırasında,
“Artık gerçek bir kız olmanın ve ona göre davranmanın
zamanı geldi!” diye bağırdı. Ben ağlamaya başladım, Calpurnia'nın
yanına koştum.
“Sen Bay Jem'in çok fazla kusuruna bakma,” diye söze
başladı.
“Bay Jem mi?”
“Evet, artık o Bay Jem.”
“O kadar yaşlı değil ki,” dedim. “Onun canı dayak istiyor
ama ben bunu yapabilecek kadar büyük değilim.”
149
“Yavrucuğum,” dedi Calpurnia, “Bay Jem büyüyorsa ben
ne yapabilirim? Bundan böyle daha fazla kendi başına kalmak,
oğlanlar ne yaparsa onları yapmak isteyecektir, bak şimdi, kendini
yalnız hissettiğinde doğruca mutfağa gel. Burada yapacak
bir sürü şey buluruz.”
O yaz iyi başladı: Jem istediğini yapıyordu; Dill gelinceye
kadar ben Calpurnia'yla idare edebilirdim. Beni mutfakta görünce
Calpurnia sevinirmiş gibiydi, ben de Calpurnia'yı seyrederken
bir kız olmanın gerektirdiği bazı beceriler olduğunu
düşünmeye başladım.
Yaz geldi ama Dill gelmedi. Ondan bir mektup aldım,
mektubun içinde bir de fotoğraf vardı. Dilin yeni babasının
fotoğrafıydı. Dill Meridian'da kalmak zorunda olduğunu yazıyordu
çünkü babasıyla birlikte bir balıkçı teknesi yapmayı
planlıyorlardı. Babası, Atticus gibi avukattı ancak çok daha
gençti. Yeni babasının güzel bir yüzü vardı, Dilin böyle bir
babaya konmasına sevindim ama keyfim kaçtı. Dill mektubunun
sonunda beni sonsuza kadar seveceğini, kaygılanmamam
gerektiğini, yeterli parayı bulur bulmaz gelip beni alacağını,
benimle evleneceğini yazıyordu, o yüzden ona yazmalıydım.
Kalıcı bir nişanlım olmuşu ama Dilin yokluğunun acısını
pek de hafifletmiyordu bu: Bunu hiç düşünmemiştim ama yaz
demek benim için Dilin balık havuzunun yanında ot içmesi
demekti, Öcü Radley'yi evinden dışarı çıkarmak için karmaşık
planlar yaparken gözleri parlayan Dill demekti; yaz benim için
Jem görmeden Dilin hızla uzanıp beni öpmesi demekti, bazen
birbirimizin hissettiğini düşündüğümüz özlem demekti. Onunla
birlikteyken hayat her günkü alışılmış hayattı, onsuz hayat
dayanılmaz bir şeydi. Mutsuzluğum iki gün sürdü.
Sanki bu yetmiyormuş gibi eyalet yasama meclisinin acil
toplantı çağrısı üzerine Atticus da bizi iki haftalığına bırakıp
gitti. Vali devlet teknesine yapışmış bazı deniz kabuklularını
temizlemek istiyordu; Birmingham'da oturma eylemleri vardı;
kentlerde ekmek kuyrukları uzadıkça uzuyor, kırsaldaki insan-
150
lar yoksullaştıkça yoksullaşıyordu. Ama bunlar Jem”le ikimizin
dünyasının dışında kalan şeylerdi.
Bir sabah Montgomery Advertiser'da “Maycomb'un Finch'i”
altyazılı resim görünce şaşırdık. Atticus şortlu ve çıplak ayaklıydı,
bir masaya zincirlenmişti: Bir yazı tahtasının üzerine özenle bir
şeyler yazıyor, bu arada bazı havai görünümlü kızlar, “Heey!”
diye ona bağırıyordu.
“Bu bir iltifat sayılır,” diye açıkladı Jem. “Biri çıkıp yapmadıkça
yapılmayacak şeyleri yapmaya harcıyor zamanını.”
“Ha?”
Jem'in yeni yeni edindiği bazı özelliklere, bir de çıldırtıcı bir
çok bilmişlik havası eklenmişti.
“Bak, Scout, ilçelerin falan vergi sistemini yeniden düzenlemek
gibi bir şey bu. Erkeklerin çoğuna bu tür işler hayli yavan gelir.”
“Sen nerden biliyorsun?”
“Aaa, haydi git başımdan, beni rahat bırak. Gazete okuyorum.”
Jem'in isteği yerine geldi. Mutfağa gittim.
Calpurnia bezelye ayıklarken birdenbire, “Bu pazar sizlerle
kilise işini ne yapacağız bakalım?” dedi.
“Hiç,” dedim, “Atticus giderken bize kilise için bağış parası
bıraktı.”
Calpurnia gözlerini kıstı, kafasından neler geçtiğini biliyordum.
“Cal,” dedim, “uslu duracağımızı biliyorsun. Yıllardır
kilisede hiç yaramazlık etmedik.”
Calpurnia'nın hem babasız hem de öğretmensiz kaldığımız
yağmurlu bir pazar gününü düşündüğü ortadaydı. Kendi haline
bırakılmış olan sınıf, Eunice Ann Simpson?ı bir sandalyeye bağlayıp
kalorifer dairesine taşımıştı. Onu orada unutup hepimiz
yukarıya, kiliseye çıkmıştık, sessizce papazın vaazını dinliyorduk,
birden radyatör borularından güm güm diye korkunç bir
ses duyuldu, sesin ısrarla devam etmesi üzerine biri bakmaya
gitti ve Eunice Ann'i alıp getirdi. Eunice daha fazla oyuna devam
etmek istemiyordu; Jem Finch ona yeterince inançlı biriyse
ateşte yanmayacağını söylemişti ama aşağısı çok sıcaktı.
151
“Ayrıca, Cal, Atticus bizi ilk kez yalnız bırakıyor değil ki,”
dedim.
“Öyle ama başka zamanlar öğretmeninizin orada olacağını
bilirdi. Bu kez bundan söz ettiğini duymadım... Galiba
unuttu.” Calpurnia başını kaşıdı. Birden gülümsedi. “Peki Bay
Jem”le ikiniz yarın benimle kiliseye gelmek ister misiniz?”
“Sahiden mi?”
“Ne dersin?” diyerek sırıttı Calpurnia.
Daha önce beni ancak yalapşap yıkamış olabilecek Calpurnia,
o cumartesi gecesi çok daha fazla titizlendi. Bütün vücudumu
iki kez sabunlattı, her bir durulanma için küvete temiz su
doldurdu; başımı eğdirip zeytinyağlı sabunla ovaladı. Yıllardır
yıkanma işini Jem'in kendisine bırakırdı ama o gece onun dokunulmazlık
hakkını tanımadı, Jem da patladı: “İnsan kendi
evinde bütün ailenin gözü önünde mi banyo yapmak zorunda?”
Ertesi sabah “giyeceğimiz şeyleri seçmek için” her zamankinden
daha erken kalktı. Calpurnia geceyi bizim evde geçirdiği
zaman mutfakta katlanır bir portatif karyolada uyurdu;
o sabah karyolanın üzeri bizim pazar giysilerimizle kaplıydı.
Elbisemin kolası öylesine sertti ki oturduğum zaman çadır gibi
kabarıyordu. Elbisenin altına bir jüpon da giydirdi, belime sımsıkı,
pembe bir kuşak bağladı. Rugan ayakkabılarımı ayna gibi
parlattı, hem de kendi yüzünü orada görünceye kadar.
“Sanki bayram ziyaretine gidiyoruz,” dedi Jem. “Bütün
bunlar ne için, Cal?”
“Hiç kimsenin çocuklarıma iyi bakamadığımı söylemesini
istemiyorum,” diye homurdandı Cal. “Bay Jem, o takıma o
kravat kesinlikle gitmez. O kravat yeşil.”
“E yani, nolmuş?”
“Takım elbiseniz mavi. Farkında değil misiniz?”
“He-he,” diye bağırdım, “Jem renk körü.”
Jem'in yüzü öfkeden kıpkırmızı oldu ama Calpurnia, “İkiniz
de şimdi bunu bırakın,” dedi. “Yüzünüzde gülücüklerle
kiliseye gideceksiniz.”
152
Afro-Amerikan kilisesi kasabanın güney sınırının dışındaydı,
eski bıçkı evi raylarının öteki yakasında. Boyası pul pul
kabarmış karkas eski bir binaydı, Maycomb'da sivri çan kulesi
ve çanı olan tek kiliseydi, İlk Satınalım Kilisesi adını taşıyordu
çünkü özgürlüğüne kavuşan kölelerin ilk kazançlarından
kesilen paralarla satın alınmıştı. Pazar günleri zenciler ibadet
ediyor, haftanın geri kalan günlerinde beyazlar orada kumar
oynuyordu. Kilise avlusu, yandaki mezarlık gibi topraktı, toprak,
tuğla gibi sertleşmişti. Havaların kurak gittiği bir dönemde
biri ölürse yağmur toprağı yumuşatıncaya kadar beklenir,
ölünün gövdesi buz parçalarıyla kaplanırdı. Mezarlıkta birkaç
mezarın taşları ufalanıp dağılmak üzereydi; yeni olanlar canlı
renkli camlar ve Coca-Cola şişeleriyle işaretlenmişti. Bazı mezarları
koruyan paratonerler huzura kavuşmamış ölüleri simgeliyordu;
çocuk mezarlarının baş uçlarında yanmış mumların
kalıntıları vardı. Mutlu bir mezarlıktı.
Kilise avlusuna girdiğimiz zaman bizi temiz zencilerin iyili
kötülü kokuları karşıladı: Şeytantersiyle karışık saç spreyi, enfiye,
Alman Kolonyası, çiğneme tütünü, nane ve leylaklı talk
pudrası kokusu.
Calpurnia'nın yanında Jem”le ikimizi gören adamlar geri
çekildi, şapkalarını çıkardılar; kadınlar kollarını bellerinin üzerinde
kavuşturdu, hafta içi yaptıkları gibi, saygılı bir şekilde
esas duruşa geçmişlerdi. İkiye ayrılıp bizim geçmemiz için kilise
kapısına kadar giden dar bir koridor oluşturdular. Calpurnia
Jem”le ikimizin arasında yürüyor, rengârenk giysili komşularının
selamlamalarına karşılık veriyordu.
“Sen n'aptığını sanıyorsun, Cal?” Arkamızdan gelen birinin
sesi duyuldu.
Calpurnia ellerini omuzlarımıza koydu, biz de durup çevremize
baktık: Tam yolumuzun üzerinde duran uzun boylu
zenci bir kadın vardı. Ağırlığını bir ayağının üzerine vermişti;
sol dirseğini de kalçasının çıkıntısına dayamış, avucu yukarı
çevrilmiş eliyle bizi gösteriyordu. Küçük, yuvarlak bir başı,
153
tuhaf badem biçimli gözleri, düz bir burnu, Kızılderili yayı gibi
bir ağzı vardı. Kadın iki metre falandı.
Calpurnia'nın eli omzumda çukur açacaktı sanki. “Ne istiyorsun,
Lula?” diye sordu, hiç tanık olmadığım bir ses tonuyla.
Sakin ve küçümseyici bir tavırla konuşmuştu.
“Ben bilmek istiyor, siyah kilisesine sen neden beyaz velet
getiriyorsun acaba?”
“Arkadaşlar onlar benim,” dedi Calpurnia. Yine sesi tuhaf
çıkmıştı; ötekiler gibi konuşuyordu.
“He ya! Onlar herhalde Finch'lerin evde senin arkadaşlar.”
Kalabalığın arasında bir mırıltı dolaştı. “Siz merak etmeyin,”
diye fısıldadı bana Calpurnia ama şapkasındaki güller
onun kızgınlığından dolayı titriyordu.
Lula koridordan bize doğru yürüyünce Calpurnia, “Oldugun
yerde kal, zenci!” diye bağırdı.
Lula durdu ama “Getiremezsin beyaz çocuk buraya,” dedi.
“Onların kendi kiliseleri var, bizim kendi. Bu bizim kilise, öyle
değil mi, Bayan Cal?”
Calpurnia, “Tanrı aynı Tanrı, öyle değil mi?” dedi.
“Haydi, eve dönelim, Cal,” dedi Jem, “bizi burada istemiyorlar.”
Ben de aynı düşüncedeydim; bizi orada istemiyorlardı. Öyle
bir şey görmedim ama üzerimize doğru geldikleri sanısına kapıldım.
Sanki bize yaklaşıyor gibiydiler ama Calpurnia'ya baktığımda
gözlerinde eğlenceli bir şey izleyen bir insanın ifadesini
gördüm. Yeniden dönüp koridora baktım, Lula gitmişti, siyahi
bir insan kitlesi vardı sadece.
Biri kalabalığın içinden öne çıktı. Çöpleri toplayan Zeebo'ydu
bu. “Bay Jem,” dedi, “sizi burada görmek bizi çok mutlu etti. Siz
oLula'ya bakmayın, kavga etmek istiyor canı çünkü Peder Sykes
onu her pazar kiliseye gitme cezasıyla tehdit etti. Eskiden beri hep
sorun çıkarır zaten, tuhaf tuhaf düşünceleri, tepeden bakmak gibi
bir âdeti vardır. Sizi burada görmekten bizler mutluyuz.”
Bunun üzerine Calpurnia'yla birlikte kiliseye yöneldik, kilisede
bizi Peder Sykes karşıladı, ilk sıraya oturttu.
154
Kilisenin tavanı yoktu ve içi boyasızdı. Duvarlarındaki pirinç
askılıklarda yanmayan gaz lambaları asılıydı; çam ağacından
yapılmış sıralar kilise sırası olarak kullanılmıştı. Meşe
ağacından kaba saba vaiz kürsüsünün arkasında soluk pembe
ipek bir sancağın üzerinde “Tanrı Sevgi'dir” yazıyordu, ressam
Hunt'ın Dünyanın Işığı adlı tablosunun rotagravür baskısını
saymazsak kilisenin tek süsü bu sancaktı. Ortalıkta ne piyano
ne org ne dua kitabı ne de kilise programı vardı, yani her pazar
gördüğümüz tanıdık kilise eşyalarından hiçbiri yoktu burada.
İçerisi loştu, kilise cemaatinin içeriye dolmasıyla birlikte 1slak
serinlik yavaş yavaş dağıldı. Herkesin oturacağı yere ucuz
karton bir yelpaze bırakılmıştı; Iyndal Hırdavat Şti.'nin (“Siz
İsteyin Yeter”) armağanı olan yelpazelerin üzerinde İsa'nın ve
havarilerinin Son Yemek'ten sonra dua etmek için çekildikleri
Gethsemane Bahçesi'ni gösteren cafcaflı bir resim vardı.
Calpurnia, Jem'le bana sıranın en sonuna gitmemizi işaret
etti ve ikimizin arasına oturdu. Çantasını karıştırdı, içinden bir
mendil aldı, köşesine atılmış düğümü çözerek içindeki bozuk
paraları çıkardı. Bana ve Jem'e birer çeyrek dolar verdi. “Paralarınız
burada,” dedi, “paralarınızı alın, sizde kalsın, siz benim
konuğumsunuz.” Jem'in yüzünde bir an parasını almanın ne
derece ahlaklı bir davranış olacağı konusundaki kararsızlığını
yansıtan bir ifade belirdi ama doğuştan gelen kibarlığından
ötürü çeyreği cebine attı. Ben de hiç vicdani bir rahatsızlık
duymadan aynı şeyi yaptım.
“Cal,” diye fısıldadım, “ilahi kitapları nerede?”
“Bizde öyle şey yoktur,” dedi.
“E, peki nasıl...”
“Şşşt,” dedi. Peder Sykes vaiz kürsüsünün arkasında durmuş,
cemaate bakıyor, susmalarını bekliyordu. Siyah bir takım
elbise ve beyaz bir gömlek giymiş, siyah bir kravat takmıştı;
kısa boylu, tıknaz bir zenciydi, buzlu camlardan içeri vuran
ışıkta parlayan altın bir saat zinciri vardı.
“Kardeşlerim,” dedi, “bu sabah konuklarımız olduğu için
özellikle mutluyuz. Küçük Bay Finch ile Küçük Bayan Finch.
155
Hepiniz babalarını tanıyorsunuz. Sözlerime başlamadan önce
size bazı duyurularda bulunacağım.”
Peder Sykes kâğıtları karıştırdı, aralarından birini seçti, bir
kol boyu uzakta tutarak okudu. “Misyonerlik Derneği gelecek
salı Rahibe Annette Reeves'in evinde toplanıyor. Dikişlerinizi
de getirin.”
Bir başka kâğıttan bir şeyler daha okudu. “Kardeşimiz Tom
Robinson'ın sorununu hepiniz biliyorsunuz. Çocukluğundan
beri kilisemizin sadık bir üyesidir. Bugün toplanan ve önümüzdeki
üç hafta boyunca toplanacak olan paralar yardım olarak
evdeki karısı Helen'a gidecek.”
Jem'e bir yumruk attım. “ Atticus'un savunduğu Tom bu işte...”
“Şşşt!”
Calpurnia*ya döndüm ama daha ağzımı açamadan susturuldum.
Sesimi kısıp bütün dikkatimi Peder Sykes'a verdim,
rahip sanki benim sesimi kesmemi beklermiş gibiydi. “Müzik
şefi acaba birinci ilahi için bize yol gösterebilir mi?” diye sordu.
Zeebo oturduğu sıradan kalktı, ortadaki koridordan aşağı
yürüdü ve önümüzde durup yüzünü kilise cemaatine döndü.
Elinde fazlaca yıpranmış bir ilahi kitabı vardı. Kitabı açtı, “İki
yüz yetmiş üçü okuyacağız,” dedi.
Bu kadarı da fazlaydı. “İlahi kitabı olmadan nasıl okuyacağız?”
dedim.
Calpurnia gülümsedi. “Sus, canım,” diye fısıldadı. “Şimdi
göreceksin.”
Zeebo boğazını temizledi, uzaktan duyulan top seslerini
andıran bir sesle okumaya başladı:
“Irmağın ötesinde bir ülke.”
Zeebo'nun bu sözlerini yüz kişi akıl almaz doğru bir ses
perdesiyle seslendirdi. Boğuk bir mırıltı halinde uzatılan son
heceden sonra şu dize geldi:
“Tatlı sonsuzluktur oranın adı.”
Yine çevremizden müzik yükseldi; son notası uzatılırken
Zeebo daha sonraki dizeyi yetiştirdi: “Sadece iman gücü taşır
bizi o kıyıya.”
156
Kilise cemaati duraksadı, Zeebo dikkatlice dizeyi tekrar etti
ve cemaat devam etti. Koro bölümüne gelince Zeebo ilahi kitabını
kapattı, onun yardımı olmadan cemaatin devam etmesine
işaretti bu hareket.
“Yıldönümü” sözcüğünün son notası duyulmaz olunca Zeebo,
“O uzak tatlı sonsuzlukta, parlayan ırmağın hemen öteki
kıyısında,” dedi.
İlahi basit bir uyum içinde böyle dize dize okundu, kederli
bir mırıltıyla sona erdi.
Jem'e baktım, o da göz ucuyla Zeebo'ya bakıyordu. Ben de
inanamadım ama ikimiz de duymuştuk.
Daha sonra Peder Sykes hastalar ve acı çekenler için Tanr"
dan yardım diledi, bizim kilisemizde de aynı şey yapılırdı
ancak Peder Sykes, Yüce Tanrı'nın dikkatini bazı özel durumlara
çekti.
Vaazı açıkça bir suç duyurusuydu, arkasındaki duvarda yazılı
olan o özlü sözün sade bir şekilde herkese ilan edilmesiydi:
Rahip, sarhoş edici içkilerin, kumarın ve tuhaf kadınların kötülüklerine
karşı sürüsünü uyardı. Kaçak içki satanlar bölgede
yeterince sorun yaratmışlardı ama kadınlar daha kötüydü.
Kendi kilisemde tanık olduğum gibi yine burada da bütün din
adamlarının Kadınların İffetsizliği konusunu takıntı haline getirdiklerine
tanık oldum.
Jem”le ikimiz aynı vaazı kimbilir kaç pazar dinlemiştik ancak
burada farklı olan tek şey Peder Sykes'ın kürsüsünü daha
serbestçe kullanması, Tanrı yolundan sapan kişiler için tek tek
görüşlerini ifade etmesiydi: Jim Hardy beş pazardır kiliseye
gelmiyordu, hasta falan da değildi; Constance Jackson hal ve
gidişine dikkat etse iyi olurdu, komşularıyla kavga ettiği için
ciddi bir tehlike altındaydı; mahallede o güne kadar komşularıyla
arasına bir nefret duvarı ören tek kişiydi.
Peder Sykes vaazını bitirdi. Kürsünün önündeki bir masanın
yanında durdu, sabah bağışlarının yapılmasını istedi, Jem'le
ikimize tuhaf gelen bir işlemdi bu. Kilisedekiler teker teker
ilerleyip siyah emaye bir kahve kupasının içine onluklar, çey-
157
reklikler attı. Jem'le ikimiz de öyle yaptık, attığımız onluklar
çıngırdarken alçak sesle birer “Teşekkür” aldık.
Peder Sykes kupanın içindekileri masanın üzerine boşalttı,
masanın üzerinden paraları sıyırıp avucuna doldurunca şaşırdık.
Doğruldu, “Bu kadar yetmez,” dedi, “on dolar olmalı.”
Kilisedekiler kımıldandı. “Bu paranın ne için toplandığını
hepiniz biliyorsunuz... Tom hapisteyken Helen çocukları
bırakıp çalışamaz. Herkes on sent daha verirse on dolarımız
olur...” Peder Sykes elini salladı, kilisenin arka tarafından birini
çağırdı. “Alec, kapıyı kapat. On dolar toplanıncaya kadar
kimse çıkamaz.”
Calpurnia çantasını karıştırdı, içinden eskimiş, deri bir
bozuk para cüzdanı çıkardı. “Bak, Cal,” diye fısıldadı Jem,
Calpurnia onun eline parlak bir çeyreklik tutuşturduğunda,
“bizimkileri de verebiliriz. Bana onluğunu versene, Scout.”
Kilise gitgide havasızlaşıyordu, Peder Sykes'ın içeridekileri
terlete terlete gerekli parayı toplama niyetinde olduğu geldi
aklıma. Yelpazeler çalışıyor, ayaklar sürtünüyor, tütün çiğneyiciler
kıvranıyordu.
Peder Sykes, “Carlow Richardson, henüz senin bu koridordan
buraya doğru yürüdüğünü görmedim,” diyerek beni
şaşırttı.
Haki pantolonlu bir adam koridorda ilerleyerek öne geldi,
madeni bozukluğunu verdi. İçerdeki topluluktan onaylama
mırıltıları duyuldu.
Sonra Peder Sykes, “İçinizde çocuğu olmayanlardan bir
fedakârlık daha bekliyorum,” dedi. “Her biriniz bana birer
onluk daha verin. O zaman para tamam olacak.”
Ağır ağır, ıkına sıkına on dolar toplandı. Kapı açıldı, içeri
dolan ılık hava esintisi hepimizi canlandırdı. Zeebo, Ürdün
Irmağının Fırtınalı Kıyılarında'yı satır satır okudu ve ayin
tamamlandı.
Kalmak ve sağa sola bakmak istedim ama Calpurnia koridorda
beni önüne katıp götürdü. Kilisenin kapısında Zeebo
ve ailesiyle konuşmak için durduğunda Jem'le ikimiz Peder
158
Sykes'la konuştuk. Kafam sorularla doluydu ama beklemeye
ve o soruların yanıtlarını Calpurnia'dan almaya karar verdim.
“Sizleri burada görmekten özellikle çok mutluyuz,” dedi
Peder Sykes. “Bu kilisenin babanızdan daha iyi bir dostu yok.”
Merakımı engelleyemedim: “Tom Robinson'ın karısı için
neden para topladınız?”
“Neden topladığımızı duymadın mı?” diye sordu Peder Sykes.
“Helen'ın üç küçük çocuğu var ve onları bırakıp çalışmaya
gidemez.”
“Çocukları da yanında götürse olmaz mı, Aziz Peder?” diye
sordum. Tarlada çalışan zencilerin minicik çocukları da yanlarında
götürmeleri âdettendi, kendileri çalışırken çocukları bulabildikleri
gölge bir yere emanet ederlerdi ve genelde bebecikler
iki sıra pamuğun arasında, gölgede otururlardı. Oturamayacak
durumda olanları anneleri ya Amerikan yerlileri gibi sırtlarına
sarardı ya da boş pamuk çuvallarından birinin içine koyardı.
Peder Sykes duraksadı. “Doğruyu söylemem gerekirse, küçük
Bayan Jean Louise, Helen bu günlerde iş bulmakta zorlanıyor...
Pamuk toplama mevsimi geldiğinde galiba Bay Link
Deas ona iş verecek.”
“Neden iş bulamıyor, Aziz Peder?”
Rahibin yanıt vermesine zaman kalmadan Calpurnia'nın
elini omzumda hissettim. El omzumu sıkınca, “Buraya gelmemize
izin verdiğiniz için teşekkür ederim,” dedim. Jem de aynı
şeyi söyledi ve evin yolunu tuttuk.
“Cal,” dedim, “Tom Robinson'ın hapiste olduğunu biliyorum,
çok kötü bir şey yaptı ama insanlar Helen'a neden iş
vermiyorlar?”
Lacivert pamuklu elbisesi ve leğene benzeyen şapkasıyla
Calpurnia, Jem'le ikimizin arasında yürüyordu. “İnsanların
Tom'un yaptığını söyledikleri şey yüzünden,” dedi. “İnsanlar...
İnsanlar onun ailesiyle hiçbir ilişkileri olsun istemiyorlar.”
“Peki Tom ne yaptı?”
Calpurnia içini çekti. “Yaşlı Bob Ewell'ın kızının ırzına geçtiğini
iddia ettiler, onu tutuklatıp hapse attırdılar.”
159
“Bay Ewell mı?” Belleğimde bir düğmeye basılmış gibi oldu.
“Öğrenim yılının ilk günü okula gelen, sonra da bir daha görünmeyen
EwelPlarla onun bir ilişkisi mi var? Şey, yani, Atticus
onların beş para etmez insanlar olduğunu söylemişti; Atticus'un
EwelPlar dışında hiç kimse için böyle şeyler söylediğini
duymadım. Dediğine göre...”
“Evet, işte o Ewelhlar.” ,
“E ama Maycomb'daki herkes Ewelhların ne biçim insanlar
olduklarını biliyorsa Helen'a iş vermekten mutlu olurlar...
Irzına geçmek ne, Cal?”
“Bay Finch'e sorman gereken bir şey bu,” dedi. “O sana
benden daha iyi açıklar. Acıktınız mı? Rahip bu sabah işi uzattı,
her zaman böyle bıktırıcı olmaz.”
“Tıpkı bizim rahip gibi,” dedi Jem, “ama siz niçin öyle ilahi
söylüyorsunuz?”
“Yani dize yöntemiyle mi?” diye sordu Cal.
“O yöntemin adı bu mu?”
“Evet, bu. Benim aklım erdi ereli hep böyle yapılıyor.”
Jem, toplanan paraları biriktirip bir yıl sonra birkaç ilahi
kitabı alabilecekleri kanısında olduğunu söyledi. Calpurnia
güldü. “Alıp da n'apacaklar?” dedi. “Okuma bilmiyorlar ki.»
“Okuma bilmiyorlar mı?” diye sordum. “Bu insanların
hiçbiri mi?”
“Öyle,” dedi Calpurnia, başıyla onaylayarak. “Bilmiyorlar
ama bu kilise cemaati içinde dört kişi biliyor... Onlardan biri
de benim.”
“Hangi okula gittin, Cal?” diye sordu Jem.
“Hiç gitmedim. Bilin bakalım, bana okumayı kim öğretti?
Bayan Maudie Atkinson'ın teyzesi yaşlı Bayan Buford.”
“Sen o kadar yaşlı mısın?”
“Ben Bay Finchten bile yaşlıyım.” Calpurnia sırıttı. “Ondan
kaç yaş büyüğüm bilmiyorum ama. Bir keresinde hatırlamaya
çalıştık, kaç yaşında olduğumu hesaplamaya... Ben ona
göre birkaç yıl daha eskiyi hatırlayabiliyorum, yani aramızda
160
fazla bir yaş farkı yok, hele erkeklerin kadınlar kadar iyi hatırlayamadıklarını
düşünürsek.”
“Doğum günün ne zaman, Cal?”
“Doğum günümü Noel'de kutluyorum, hatırlaması daha
kolay oluyor, gerçek bir doğum günüm yok.”
“Ama, Cal,” diyerek karşı çıktı Jem, “senin yaşın Atticus'unkinin
çok daha altında görünüyor.”
“Biz siyahiler yaşımızı pek göstermeyiz,” dedi.
“Belki de okuma bilmedikleri içindir. Cal, Zeebo'ya okumayı
sen mi öğrettin?”
“Evet, Bay Jem. O çocukken okul bile yoktu. Ama ben ona
öğrettim.”
Zeebo, Calpurnia'nın en büyük oğluydu. Bunu düşünmüş
olsaydım Calpurnia'nın yaşını başını almış biri olduğunu bilirdim;
Zeebo'nun yarı yetişkin çocukları vardı ama bunu hiç
düşünmemiştim.
“Ona da bizim gibi okuma kitabından mı öğrettin?” diye
sordum.
“Hayır,” dedi, “ona her gün İncil'den bir sayfa öğrettim,
ayrıca Bayan Buford'un bana okuma öğretirken kullandığı bir
kitap vardı — bahse girerim, o kitabı nereden bulduğumu bilmiyorsunuzdur.”
Bilmiyorduk.
Calpurnia, “Büyükbabanız Finch verdiydi onu bana,” dedi.
“Sen de mi bizim arazide yaşadın?” diye sordu Jem. “Bize
bunu hiç söylemedin.”
“Tabii ki, Bay Jem. Orada, Buford'ların arazisiyle sizin arazi
arasında büyüdüm ben. Bütün hayatımı ya Buford'lar ya da
Finchler için çalışarak geçirdim, babanla annen evlendiklerinde
onlarla Maycomb'a geldim.”
“O kitap ne kitabıydı, Cal?” diye sordum.
“Sir William Blackstone'un İngiliz yasaları üzerine yazdığı
Açıklamalar adlı kitaptı.”
Jem yıldırım çarpmış gibi oldu. “Yani Zeebo'ya okumayı o
kitaptan mı öğrettin?”
161
“İyi bildiniz, Bay Jem.” Calpurnia utangaç utangaç parmaklarını
ağzının üzerine koydu. “Elime geçen tek kitap oydu.
Büyükbaban'a göre, Bay Blackstone o kitabı iyi bir İngilizceyle
yazmış, büyükbaban öyle söylediydi de...”
“Ha, demek o yüzden sen ötekiler gibi konuşmuyorsun,”
dedi Jem.
“Hangi ötekiler?”
“Öteki siyahiler gibi Cal ama kilisede onlar gibi konuştun...”
Calpurnia'nın kendi başına ikili bir hayat yaşadığı hiç aklıma
gelmemişti. Bizim evin dışında onun başka bir hayatının
olması düşüncesi benim için yeni bir şeydi, iki farklı dile hâkim
olması konusunu bir yana bıraksak bile.
“Cal,” dedim, “kendi — kendi halkının insanlarıyla neden
zenciler gibi konuşuyorsun, öyle konuşmanın doğru olmadığını
bildiğin halde?”
“Bir kere, ben bir siyahiyim.”
“Onlar gibi konuşmak zorunda olduğun anlamına gelmez
ki bu, daha iyi konuşabiliyorsun çünkü,” dedi Jem.
Calpurnia şapkasını geri itti, başını kaşıdı, daha sonra
şapkasını, kulaklarına kadar, aşağı indirdi. “Nasıl desem bilemiyorum,”
dedi. “Jem'le ikinizin evde bizimkiler gibi konuştuğunuzu
düşün — ne kadar yakışıksız kaçar bu, öyle değil
mi? Eh, benim de kilisede ya da komşularımla beyazlar gibi
konuştuğumu düşünün? Musa'dan bile önemli biriymişim gibi
hava attığımı düşünürler.”
“Ama Cal, sen onlardan daha bilgilisin,” dedim.
“Bildiğin her şeyi söylemek zorunda değilsin. Kibar bir bayana
yakışmaz — ayrıca, insanlar kendilerinden daha çok şey
bilen birini çevrelerinde görmekten hoşlanmazlar. Sinirlenirler.
Doğru konuşarak onları değiştiremezsin, kendileri öğrenmek
istemelidir, onlar öğrenmek istemiyorlarsa bir şey yapamazsın,
ya çeneni kapar ya da onlar gibi konuşursun.”
“Cal, bazen seni görmeye gelebilir miyim?”
Başını eğip bana baktı. “Beni görmeye mi, canım? E, her
gün görüyorsun ya.”
162
“Senin evine gelmek istiyorum,” dedim. “Bazen, işten çıktıktan
sonra? Atticus beni getirebilir.”
“Ne zaman istersen gel,” dedi. “Seni evimizde görmekten
memnun oluruz.”
Kaldırımda yürüyor, Radley'lerin evinin önünden geçiyorduk.
“Verandaya bakın,” dedi Jem.
Boynumu uzatıp Radley'lerin evine baktım, o evin hayalet
üyesini salıncakta güneşlenirken görmeyi umuyordum. Salıncak
boştu.
“Bizim verandadan söz ediyorum,” dedi Jem.
Yolun alt başına baktım. Sallanan sandalyede sopa gibi dimdik
oturan Alexandra Hala'nın o katı ve uzlaşmasız bakışlarını
gördüm, sanki hayatı boyunca her gün o sandalyede oturmuş
gibiydi.
163
13
Alexandra Hala'nın ilk lafı, “Çantamı ön taraftaki yatak odasına
koy, Calpurnia,” oldu. İkincisi de şuydu: “Jean Louise,
başını kaşıyıp durma.”
Calpurnia, halamın ağır bavulunu kaldırdı, kapıyı açtı.
“Ben taşırım,” dedi Jem, bavulu aldı. Yatak odasının döşemesinin
üzerine bırakılan bavuldan çıkan boğuk sesi duydum.
O seste sanki o sesin burada kalıcı olduğuna işaret eden can
sıkıcı bir şey vardı.
“Ziyaret için mi geldin, hala?” diye sordum. Alexandra
Hala Arazi'den bizi ziyarete pek ender gelirdi, debdebe içinde
seyahat ederdi. Parlak yeşil, kare görünümlü bir Buick'i, siyah
bir şoförü vardı, ikisi de sağlıksız derecede temiz ve titizdi ama
bugün araba da sürücü de ortalıkta görünmüyordu.
“Babanız size söylemedi mi?” dedi.
Jem'le ikimiz hayır anlamında başlarımızı salladık.
“Belki de unuttu. Henüz eve dönmedi, öyle değil mi?”
“I-ıh, öğleden sonra genelde geç saatlere kadar dönmez,”
dedi Jem.
“Ha, babanızla ikimiz bir karar verdik, artık bir süre burada
kalmamın zamanı geldi.”
Maycomb'da “bir süre” demek, üç gün anlamına da gelirdi,
otuz yıl da. Jem'le birbirimize baktık.
164
“Jem artık büyüyor, sen de öyle,” dedi bana. “Senin biraz
bir kadın eline gereksinimin olduğuna karar verdik. Uzun
sürmez, Jean Louise, yakında üstüne başına, oğlanlara ilgi
duymaya başlarsın.”
Buna verilecek yüzlerce yanıtım vardı: Cal de bir kadın,
ayrıca oğlanlara ilgi duymama daha yıllar var, üst başla hiçbir
zaman uğraşmayacağım... Ama sustum.
“Jimmy Enişte nolacak?” diye sordum. “O da geliyor mu?”
“Yo, hayır, Arazi'de kalıp orayı ayakta tutmaya çalışacak.”
“Onu özlemeyecek misin?” dediğim anda hiç de akıllıca bir
soru sormadığımı fark ettim. Jimmy Enişte olmuş, olmamış pek
fark etmiyordu, ağzını açıp bir şey söylemezdi. Alexandra Hala
benim sorumu duymazdan geldi.
Ona söyleyecek bir şey bulamıyordum. Aslında hiçbir zaman
ona söyleyecek bir şey bulamazdım, oturup aramızda
eskiden geçmiş can sıkıcı konuşmaları düşünmeye başladım:
Nasılsın, Jean Louise? Teşekkür ederim, efendim, siz nasılsınız?
Çok iyiyim, teşekkür ederim; neler yapıyorsun? Hiç. Hiçbir şey
yapmıyor musun? Hayır. Tabii arkadaşların vardır ha? Var.
Arkadaşlarınla ne yapıyorsunuz? Hiç.
Halamın beni son derece sıkıcı bulduğu gün gibi ortadaydı
çünkü bir keresinde Atticus'a benim çok miskin olduğumu
söylediğini duydum.
Bütün bunların arkasında bir hikâye vardı ama o sırada
bunu ona söyletmek gibi bir isteğim olmadı: Bugün pazardı, bu
kutsal günde Alexandra Hala kesinkes huzursuzdu. Pazarları
taktığı korse yüzünden öyleydi bence. Şişman değildi ama etine
dolgundu, göğsünü baş döndürücü bir yüksekliğe kaldıran,
belini sıkan, kıçının dışarı fırlamasına yol açan ve insanlara bir
zamanlar kum saati gibi bir bedeni olduğunu düşündüren, formunu
korumasına yardım eden elbiseler giymeyi tercih ederdi.
O gün öğle sonrasının geri kalan saatleri, akrabalar geldiği
zaman insanın yüreğine çöreklenen o yumuşak kasvet duygusu
içinde geçti ama evin araba yoluna sapan bir arabanın
sesi duyulduğunda o duygu dağıldı. Gelen Atticus'tu, Mont-
165
gomery'den dönüyordu. Jem ağırbaşlılığını bir kenara bırakıp
benimle birlikte onu karşılamaya koştu. Babamın bavuluna
ve evrak çantasına yapıştı, ben kollarına atıldım, onun o belli
belirsiz kuru öpücüğünü hissedince, “Bana kitap getirdin mi?”
diye sordum. “Halamın burada olduğunu biliyor muydun?”
Atticus her iki soruma da olumlu yanıt verdi. “Peki, onun
buraya bizimle kalmaya gelmesi hoşuna gitti mi?” diye sordu.
Çok iyi olacağını söyledim, tabii bu yalandı ama belli koşullarda,
insanın hiçbir şekilde değiştiremeyeceği koşullarda,
yalan söylemesi gerekir.
“Siz çocukların buna gereksinim duyacağı zamanın geldiğini...
Şey, yani, işte böyle, Scout,” dedi Atticus. “Halanız sizin
kadar bana da iyilikte bulunuyor. Bütün gün sizin başınızda
evde kalamam, bu yaz da hayli sıcak geçecek.”
“Evet, efendim,” dedim, söylediklerinin tek kelimesini anlamadan.
Ancak ben Alexandra Hala'nın sahnede boy göstermesinin
Atticus'un değil halamın kendi fikri olduğunu düşünüyordum.
Halamın aile için en iyi şeyin ne olduğunu ilan
etmek gibi bir âdeti vardı, bizimle birlikte kalmaya gelmesi de
buna giriyordu.
Maycomb onu iyi karşıladı. Bayan Maudie Atkinson kek
yaptı, keke öyle çok burbon koymuştu ki kafayı buldum; Bayan
Stephanie Crawford halama uzun ziyaretlerde bulunuyor,
bu ziyaretler sırasında genelde, “Hı-hı, hı-hı,” diyerek baş salliyordu.
Bitişik komşumuz Rachel öğleden sonraları halamı
kahveye davet ediyordu, Bay Nathan Radley ise ön verandaya
gelip onu gördüğüne memnun olduğunu söyleyecek kadar işi
ileriye götürdü.
Halam eve iyice yerleştiğinde ve hayat günlük ritmini bulduğunda
sanki Alexandra Hala şimdiye kadar hep bizimle yaşamış
gibi oldu. Onun Misyonerlik Derneği için hazırladığı yiyecekler
bir ev sahibesi olarak ününe ün kattı (Pirinç Hıristiyanları!”
üzerine yazılmış uzun raporlarla, Derneği yaşatmak için ge-
* Açlıktan ölmemek için (“Pirinç istiyorsanız, Hıristiyan olursunuz” tehdidi
karşısında) Hıristiyanlığı kabul eden Asyalılar. (ç.n.)
166
rekli olan lezzetli yiyecekleri Calpurnia'nın hazırlamasına izin
vermiyordu); Maycomb Yazıcılar Kulübü'ne katıldı ve Sekreterliğe
seçildi. İlçede yaşayan ve ilçe hayatına katılan her türlü
grubun üyeleri için Alexandra Hala türünün son örneğiydi:
Irmak gemisi görgüsüne de, yatılı okul görgüsüne de sahipti;
herhangi bir şeyden bir ahlak dersi çıkmayagörsün, hemen onu
savunmaya başlardı; her şeyin merkezi kendisiydi; iflah olmaz
bir dedikoducuydu. Alexandra Hala'nın okul günlerinde, hiçbir
ders kitabında kendinden kuşku duyma diye bir şeye rastlanmıyordu,
o yüzden bunun anlamını bilmezdi. Hiç canı sıkılmaz,
en küçük bir fırsatını bulsa o yüce kraliyet ailesi ayrıcalıklarını
kullanmaya kalkışırdı: Düzenlemeler yapar, kararlar alır, fikirler
verir, uyarılarda bulunur ve tehlikeyi bildirirdi.
Öteki kavim üyelerinin kusurlarını belirtme konusunda hiçbir
fırsatı kaçırmazdı, böylece bizim kavmimizin görkemi daha
bir ortaya çıkardı. Onun bu alışkanlığı Jem'i sinirlendirmez,
tam tersine eğlendirirdi: “Halamın ağzından çıkanları kulağı
duysa iyi olur, Maycomb'dakilerin geçmişini araştırsan, çoğu
bizim hısmımız çıkar.”
Alexandra Hala, genç Sam Merriweather'ın intiharından çıkan
ahlak dersinin altını çizerken, bu intihara ailedeki hastalıklı
bir damarın yol açtığını söylemişti. Sözgelimi, on altı yaşında
bir kız koroda kıkırdamayagörsün, “İşte görüyorsunuz, bütün
Penfield kadınları böyle hoppadır,” derdi. Öyle görünüyordu
ki Maycomb'daki herkeste bir Damar vardı: İçkicilik Damarı,
Kumarcılık Damarı, Kötülük Damarı, Gülünçlük Damarı.
Bir keresinde halam, Bayan Stephanie Crawford'ın başka
insanların işlerine burnunu sokma eğiliminin kalıtımsal olduğuna
bizi inandırmaya çalıştığında Atticus, “Aman kardeşim,”
dedi, “şöyle bir durur düşünürsen Finch Ailesi?nde kuzenleriyle
evlenmemiş ilk kuşak bizim kuşaktır. Finch'lerde Akrabalarla
Evlenme Damarı vardır mı diyeceksin?”
Halam, hayır, dedi, küçük ellerimiz ve ayaklarımız oradan
geliyordu.
167
Onun kalıtım takıntısını hiç anlamıyordum. Bende şöyle
bir izlenim doğmuştu: Üstün nitelikli aileler sahip oldukları
sağduyuyla yapabilecekleri en iyi şeyi yaptılar ama Alexandra
Hala biraz dolambaçlı yoldan ifade etse de, ona göre bir aile bir
toprak parçasının üzerinde ne kadar uzun süredir çöreklenmiş
oturuyorsa o kadar iyidir.
“O zaman Ewelblar üstün nitelikli bir aile,” dedi Jem. Boris
Ewell ve kardeşlerinden oluşan aile, üç kuşaktır Maycomb çöplüğünün
arkasındaki aynı toprak parçasında yaşıyor ve ilçenin
sosyal yardım parasıyla geçiniyordu.
Yine de Alexandra Hala'nın varsayımının ardında bir şeyler
gizliydi. Maycomb eski bir kasabaydı, Finch Arazisi'nin otuz
kilometre doğusundaydı, böyle eski bir kasaba olarak içerlek
bir yere kurulmuş olması tuhaftı. Ama Sinkfield adlı birinin
kıvrak zekâsı olmasa Maycomb ırmak kıyısına yakın bir yere
kurulacaktı. Bu Sinkfield denen adam tarihin başlangıcında, iki
demir yolunun kesiştiği yerde bir hanla birlikte o bölgenin tek
barını işletiyormuş. Bir yurtsever olmayan Sinkfield, Kızılderililere,
yerleşimcilere hizmet ediyor, mühimmat sağlıyor, işleri
iyi gittiği sürece Alabama Bölgesi'nin ya da Creek Kızılderili
kabilelerinin bir parçası olduğunu fark etmiyor, umursamıyormuş.
Vali William Wyatt Bibb, ilçenin yeni yeni kavuştuğu iç
huzurunu desteklemek için tam ortasına bir hükümet merkezi
kurma planı yapıp uzmanlarını ilçenin tam ortasını bulmak
üzere gönderince işler daha da iyi gitmeye başlamış. Sinkfield'in
konuğu olan uzmanlar bar sahibine, işletmesinin Maycomb İlçesi'nin
sınırları içinde kaldığını söylemişler ve ilçenin hükümet
merkezinin kurulma olasılığı bulunan yeri göstermişler. Sinkfield
malvarlığını korumak için cesur bir harekette bulunmuş
olmasaydı, Maycomb, Winston Bataklığı'nın ortasına, tamamıyla
ilgisiz bir yere kurulacaktı. Oysa Maycomb merkezden,
yani Sinkfield'in barından çevreye doğru büyüdü, yayıldı çünkü
Sinkfield bir gece konuklarını burunlarının ucunu göremeyecekleri
kadar sarhoş etmiş, onlara haritalarını ve çizelgelerini
çıkarttırmış, şuradan biraz kesin, şuraya biraz ekleyin derken
168
ilçenin merkezini canının istediği yere kaydırmış. Ertesi gün
de uzmanları geri postalamış, uzmanlar haritalarını toplayıp,
heybelerine beş litre viski tıkıştırıp gitmişler; ikişerden dört
litresi kendileri, bir litresi vali içinmiş.
Başlıca varlık nedeni yönetim merkezi olmak olduğu için
Maycomb, Alabama'nın aynı büyüklükteki başka kentlerinin
ayırıcı özelliği olan kirlilikten kurtulmuştu. Başlangıçta binalar
sağlamdı, adalet sarayı görkemli, sokakları uygar bir kente
yaraşacak şekilde genişti. Maycomb'da meslek sahibi insan
oranı yüksekti: İnsanlar oraya diş çektirmeye, yük arabalarını
onartmaya, kalplerini muayene ettirmeye, paralarını bankaya
yatırmaya, ruhlarını kurtarmaya ve katırlarını baytara göstermeye
giderdi. Ama Sinkfield'in manevrası sonuçta ne kadar
akıllıcaydı, bu sorgulanmaya değer. Yeni kasabayı o günlerin
tek toplu taşıma aracı olan ırmak gemisinden o kadar uzak bir
yere kurdurmuş oldu ki, ilçenin kuzeyinde yaşayan bir kişi,
mağazadan bir şey almak için Maycomb'a ancak iki günde
ulaşabiliyordu. Bunun sonucunda kasaba yüz yıl boyunca hiç
büyümeden kaldı, pamuk tarlaları ve ormanlık arazilerinden
oluşan yamalı bohça bir okyanusun ortasında bir adacık.
İç Savaş sırasında Maycomb çok ihmale uğramıştı ancak yeniden
inşa hamlesi ve ekonomik yıkımdan kurtulma programı
çerçevesinde büyümek zorunda kaldı. İç bölgelere doğru büyüdü.
Yeni gelip yerleşen pek olmadı, aynı ailelerle aynı aileler
arasında evlilikler yapıldı, sonunda toplum üyeleri hafifçe birbirine
benzemeye başladı. Kırk yılda bir, biri Montgomery”'den
ya da Mobile'dan bir dışarlıklı alıp geliyordu ama bu, o sessiz
aile benzerlikleri ırmağında küçük bir dalgacıklanma yaratmaktan
öteye geçemiyordu. Benim çocukluğumda işler aşağı
yukarı böyleydi.
Maycomb'da gerçekten de bir kast sitemi vardı ama aklımda
kaldığına göre şöyle işliyordu: Yaşlı vatandaşlar, yıllarca
yan yana yaşamış olan şimdiki kuşak insanları, birbirleri için
hayli öngörülebilir kişilerdi: Tavırları, kişilik farklılıkları, hatta
jestleri, her kuşakta tekrarlanagelmiş ve zamanla arılaşmış
169
şeyler olarak doğal karşılarlardı. Bu yüzden hiçbir Crawford
kendi işine bakmaz, her üç Merriweather'dan biri hastalıklıdır,
hakikat Delafield'lerin semtine uğramaz, bütün Buford'lar
böyle yürür hükmü gündelik hayata rehberlik ederdi; bankayı
gizlice aramadan asla bir Delafield'den çek kabul etmeyin;
Bayan Maudie Atkinson'ın bir omzu düşüktür çünkü eskiden
bir Buford'du; Bayan Grace Merriweather'ın, ağrı kesici şurup
şişelerinden cin yudumlaması alışılmadık bir şey değildir; annesi
de aynı şeyi yapardı.
Alexandra Hala, Maycomb hayatına bir eldiven gibi uymuştu
ama Jem'le ikimizin hayatına hiç uymadı. Bu kadın nasıl olurdu
da Atticus ile Jack Amca'nın kız kardeşi olurdu, bunu çok merak
eder ve bölük pörçük aklımda kalmış masalları düşünerek
belleğimi tazelemeye çalışır, Jem'in uydurduğu —-bebekken başka
bir bebekle karıştırılmış çocuklarla, mandrake ağaçlarının insan
bedeni biçimindeki kökleriyle ilgili— öyküleri hatırlardım.
Bunlar halamın bizde kaldığı ilk ay içinde kafamı karıştıran
düşüncelerdi çünkü Jem”le bana onun söyleyeceği fazla bir
şey yoktu, biz de onu yalnızca yemek zamanları ve geceleyin
yatmadan önce görüyorduk. Mevsim yazdı, vaktimizi dışarıda
geçiriyorduk. Kuşkusuz bazen, öğleden sonraları su içmek için
koşarak içeri girdiğimde salonun Maycomb'lu hanımlarla dolu
olduğunu görürdüm, hanımlar bir şeyler yudumlar, fısıldaşır,
yelpazelenirlerdi; halam da bana seslenirdi: “Jean Louise, gelsene,
gel hanımlarla konuş.”
Halam kapı aralığında beni gördüğünde çağırdığına pişman
olurdu çünkü genelde her tarafım çamur ya da toz toprak
içindeydi.
Bir gün öğleden sonra beni holde yakalayınca, “Kuzenin
Lily'yle konuşsana,” dedi.
“Kimle?” diye sordum.
“Kuzenin Lily Brooke,” dedi Alexandra Hala.
“Bizim kuzenimiz mi o? Hiç bilmiyorum.”
Alexandra Hala kuzen Lily'ye gülümsemeyi başardı, bu
ondan kibarca özür dilemek, beniyse sertçe azarlamak anla-
170
mına geliyordu. Kuzen Lily Brooke gittikten sonra azarı yiyeceğimi
biliyordum.
Babamın bana Finch Ailesi'ni anlatmayı ya da aile gururunu
biz çocuklarına aktarmayı ihmal etmesi çok acıklı bir durumdu.
Halam Jem'i çağırdı, Jem yorgun argın gelip benim yanımdaki
kanepeye oturdu. Halam dışarı çıktı, elinde mor kaplı bir
kitapla döndü, kitabın kapağında altın yaldızlı harflerle Joshua
S. Aziz Clair'in Derin Düşünceleri yazıyordu.
“Bunu kuzeniniz yazdı,” dedi Alexandra Hala. “Çok hoş
biriydi.”
Jem o küçük cildi alıp inceledi. “İçeriye kapatıp çok uzun
bir süre orada tuttukları Kuzen Joshua mı bu?”
Alexandra Hala, “Sen bunu nereden biliyorsun?” dedi.
“Nereden bileceğim, Atticus onun üniversitede kafayı üşüttüğünü
söyledi. Başkanı vurmaya kalkışmış. Babamın dediğine
göre, kuzen Joshua başkanın bir kanalizasyon müfettişinden başka
biri olmadığını söyleyip onu eski bir çakmaklı tüfekle vurmaya
çalışmış ama tüfek elinde patlamış. Onu bu beladan kurtarmanın
aileye beş yüz dolara patladığını söyledi Atticus ve...”
Alexandra Hala kaskatı kesilmiş bir leylek gibi ayakta dikiliyordu.
“Tamam,” dedi, “bu konuyu daha sonra konuşuruz.”
Yatmadan önce Jem'in odasına gittim, ondan bir kitap
ödünç almaya çalışıyordum, Atticus kapıyı çalıp içeri girdi.
Jem'in yatağının kenarına oturdu, ciddi bir yüzle bize baktı,
sonra gülümsedi.
“Şey... ne diyecektim,” dedi. Daha önce söylediği bazı şeyler
için, gırtlak sesiyle giriş yapmaya başlıyordu. Sonunda herhalde
yaşlanmaya başlıyor, diye düşündüm ama yaşlanmış gibi
görünmüyordu. “Bunu nasıl söyleyeceğimi bilemiyorum,” diye
söze başladı.
“Söyle işte, canım,” dedi Jem. “Bir şey mi yaptık?”
Babamız gerçekten de kımıldanıp duruyordu. “Hayır, size
açıklamak istediğim bir şey var sadece — Alexandra Hala benden
size... Oğlum, sen bir Finch'sin biliyorsun, değil mi?”
171
“Bana söylenen bu.” Jem göz ucuyla bakıyordu. Kendine
hâkim olamayıp yüksek bir sesle, “Sorun ne, Atticus?” dedi.
Atticus bacak bacak üstüne attı, kollarını kavuşturdu. “Size
hayatın gerçeklerini anlatmaya çalışıyorum.”
Jem'in sabrı taşmak üzereydi. “Bunların hepsini biliyorum,”
dedi.
Atticus birden ciddileşti. O kararlı avukat sesiyle, “Halanız
benden, Jean Louise ile sana, sizin sıradan insanlar olmadığınızı
anlatmamı istedi, sizler, soylu bir geçmişe sahip insanlarsınız...”
Atticus durdu, ben bacağımın üzerinde haylaz bir
pirenin yerini saptamaya çalışırken beni seyretti.
“Soylu bir geçmiş,” diye yineledi, ben o yeri bulur, kaşırken,
“adınıza yaraşır şekilde davranmaya çalışmalısınız...” Atticus
bize karşın devam ediyordu: “Küçük bir hanımefendi ve beyefendi
olarak, bir hanımefendi ve beyefendi gibi davranmaya
çalışmanızı size söylememi istedi halanız.” Sonra iyice çoşarak
sözlerini tamamladı: “Size aileyi, yıllar içinde Maycomb İlçesi
için ailenin ne anlama geldiğini anlatmak istiyor, kim olduğunuzu
bilin ki ona göre davranmaya çalışın diye.”
Jem'le ikimiz şaşkınlıktan ağzımız bir karış açık halde önce
birbirimize, sonra Atticus'a baktık, gömlek yakası Atticus'u
rahatsız ediyor gibiydi. Ona hiçbir şey söylemedik.
Ben Jem'in şifoniyerinden bir tarak aldım, tarağın dişlerini
şifoniyerin kenarına sürte sürte tarağı aşağıya kadar indirmeye
çalışıyordum.
“Kes şunu,” dedi Atticus.
Onun böyle aksileşmesi yüreğime oturmuştu. Tarak daha
yolun yarısındaydı, tarağı pat diye elimden attım. Hiç neden
yokken ağlamak üzereydim, kendimi tutamıyordum. Bu benim
babam değildi. Benim babam bu tür şeyler düşünmezdi.
Benim babam asla böyle konuşmazdı. Alexandra Hala, nasıl
becerdiyse, ona bunları söyletmişti. Gözyaşlarımın arasından
Jem'in de benzer bir yalnızlık havuzunun içinde, başını yana
eğmiş halde dikildiğini gördüm.
172
Gidilecek bir yer yoktu ama ben gitmek üzere arkama döndüm,
Atticus'un yeleğiyle burun buruna geldim. Başımı yeleğine
gömdüm, o açık mavi kumaşın arka tarafından gelen o küçük
iç sesleri dinledim: Saatinin tiktaklarını, kolalı gömleğinin
hafif hışırtısını, soluklarının yumuşak sesini.
“Miden gurulduyor,” dedim.
“Biliyorum,” dedi.
“Soda içsen iyi olur.”
“İçeceğim,” dedi.
“Atticus, şu kendimize yaraşır şekilde davranmak falan gibi
laflar bir şeyi değiştirecek mi? Sen bize...”
Başımın arkasında babamın elini hissettim. “Hiç kaygılanma
sen,” dedi. “Kaygı duyulacak zaman gelmedi daha.”
Bunu duyduğumda eski babama kavuştuğumu anladım.
Kanın bacaklarımda yeniden dolaşmaya başladığını hissettim,
başımı yukarı kaldırdım. “Bütün o şeyleri yapmamızı mı istiyorsun?
Finchlerden beklenen şeylerin hepsini hatırlayamıyorum
ki...”
“Hatırlamanı da istemiyorum. Unut gitsin.”
Kapıya yürüdü, odadan çıktı, kapıyı kapattı. Neredeyse
çarpacaktı ama son anda kendini tuttu ve usulca kapattı.
Jem'le ikimiz durmuş bakarken kapı tekrar açıldı ve Atticus
göründü. Kaşları havaya kalkmış, gözlüğü kaymıştı. “Her gün
biraz daha Kuzen Joshua'ya benziyorum, öyle değil mi? Sizce
sonunda aileye beş yüz dolara patlar mıyım?”
Ne yapmak istediğini artık biliyordum ama Atticus alt tarafı
bir erkekti. Bu tür bir şeyi ancak bir kadın yapabilirdi.
173
14
Alexandra Hala*nın ağzından aileyle ilgili bir şey duymuyorduk
ama kasabadakilerden çok şey duyuyorduk. Cumartesi günleri
beş sentlerimizi aldıktan sonra, Jem kendisine eşlik etmeme izin
verdiğinde (insan içinde bana gıcık olmaya başlamıştı) kaldırımlardaki
terli kalabalığın arasından sıyrılmaya çalışırken bazen,
“İşte bunlar onun çocukları” ya da “Finch'lerden bunlar
da” gibi sözler duyardık. Bizi suçlayanları görmek için dönüp
baktığımızda eczanenin vitrinindeki lavman torbasını inceleyen
çiftçi bir çiftle karşılaşırdık. Ya da yük arabasında oturan hasır
şapkalı iki bodur köylü kadınla.
Yanımızdan geçen sıska bir adamdan duyduğumuz, “İyice
azıtıp kırsal bölgede yaşayan herkesin ırzına geçsinler madem,
ilçeyi yönetenlerin hiç umurunda mı” gibi bir söz, anlaşılması
güç görüşlerden biriydi. Bunu duyunca Atticus'a sormak istediğim
bir soru olduğu aklıma geldi.
“Irzına geçmek nedir?” diye sordum o gece.
Atticus gazetesinin arkasından başını uzatıp baktı. Pencerenin
yanındaki sandalyesinde oturuyordu. Jem”le ikimiz biraz
büyüyünce akşam yemeğinden sonra Atticus'u yalnız bırakmanın,
ona otuz dakika zaman tanımanın cömertlik olacağını
düşünmüştük.
174
Atticus içini çekti, bir kadının rızası olmadan, zor kullanarak
o kadınla cinsel ilişkiye girmenin ırza geçmek anlamına
geldiğini söyledi.
“E ama sadece bu anlama geliyorsa neden o zaman Calpurnia'ya
ne olduğunu sorduğumda beni susturdu?”
Atticus düşünceli görünüyordu. “Bir daha söyler misin?”
“Şeyy, o gün kiliseden dönerken Calpurnia'ya ne anlama
geldiğini sordum, sana sormamı söyledi ama ben unuttum,
şimdi soruyorum.”
Gazetesi şimdi kucağında duruyordu. “Bir daha söyler misin,
lütfen.”
Calpurnia'yla birlikte nasıl kiliseye gittiğimizi ayrıntılarıyla
anlattım. Bu hikâye Atticus'un hoşuna gitmiş gibiydi ama bir
köşede sessizce oturmuş nakış işleyen Alexandra Hala nakışını
bırakıp bize dik dik baktı.
“O pazar hepiniz Calpurnia'nın kilisesinden mi geliyordunuz?”
“Evet,” dedi Jem, “bizi yanında götürmüştü.”
Bir şey hatırladım. “Evet, efendim, ayrıca bir gün öğleden
sonra onun evine gidebileceğimi de söyledi bana. Atticus, senin
için sakıncası yoksa gelecek pazar gidebilir miyim, ha? Sen arabayla
bir yere gitmişsen Cal gelip beni alabileceğini söyledi.”
“Hayır, efendim, gidemezsin.”
Bunu söyleyen Alexandra Hala'ydı. Arkama dönüp baktım,
şaşırmıştım, yüzümü yeniden Atticus'a çevirdiğimde onun göz
ucuyla halama baktığını gördüm ama artık çok geçti. “Size
sormadım!” dedim.
Yetişkin bir adam olarak tanıdığım hiç kimse, bir sandalyeden
Atticus kadar hızlı kalkamazdı. Ayakta dikilmekteydi.
“Halandan özür dile,” dedi.
“Ben ona sormadım ki, sana sordum...”
Atticus başını çevirdi ve iyi gören gözüyle beni duvara çiviledi.
Sesi öldürücü sertlikteydi. “Önce halandan özür dileyeceksin.”
“Özür dilerim, Hala,” diye mırıldandım.
175
“Şimdi,” dedi, “şunu iyice öğren; Calpurnia ne derse yapacaksın,
ben ne dersem yapacaksın, halan burada kaldığı sürece
o ne derse yapacaksın. Anladın mı?”
Anladım, bir süre derin derin düşündüm, bir parça olsun
onurumu koruyarak buradan ayrılabilmenin tek yolu tuvalete
gitmekti, gerçekten tuvalete gitme gereksinimi duyduğum için
gittiğimi sansınlar diye orada uzunca süre kaldım. Dönerken,
salonda devam eden sert bir tartışmayı dinleyebilmek için holde
biraz oyalandım. Kapının aralığından Jem'i görebiliyordum,
bir futbol dergisinin arkasına saklanmıştı, sanki derginin sayfalarında
canlı bir tenis maçı oynanıyormuş gibi başını bir o
tarafa bir bu tarafa çevirip duruyordu.
“...bu kız konusunda bir şey yapmak zorundasın,” diyordu
halam. “Bu kadar gevşeklik olmaz, Atticus, çok gevşeksin.”
“Oraya gitmesine izin vermekte hiçbir sakınca görmüyorum.
Cal burada ona nasıl bakıyorsa orada da bakar.”
“Bu kız” derken kimden söz ediyorlardı? Yüreğime bir sıkıntı
çöktü: Benden. Pembe pamuktan yapılma bir ıslahevinin
sert duvarlarının arasında kalmış gibi oldum, hayatımda ikinci
kez kaçmayı düşündüm. Hemen.
“Atticus, yumuşak kalpli olmak iyidir, sen yumuşak bir
adamsın ama düşünmen gereken bir kızın var. Büyümekte olan
bir kızın.”
“İşte ben de bunu düşünüyorum.”
“Bundan kaçmaya çalışma. Er ya da geç bu gerçekle yüzleşmek
zorundasın, pekâlâ bu geceden başlayabilirsin. Artık
ona ihtiyacımız yok.”
Atticus düz bir sesle konuşuyordu: “Alexandra, Calpurnia
kendisi isteyinceye kadar bu evden ayrılmayacak. Sen belki
benim gibi düşünmüyorsun ama o olmasaydı bunca yıl idare
edemezdim. O bu ailenin sadık bir üyesidir, en basitinden bu
gerçekleri kabul etmek zorundasın. Ayrıca, kardeşim, bizim için
kafanı yormanı istemiyorum, bunu yapman için bir neden yok.
Şimdiye kadar Cal'e nasıl ihtiyacımız vardıysa şimdi de var.”
“Ama Atticus...”
176
“ Ayrıca, çocukların Cal tarafından büyütülmüş olmayı hiç
dert ettiklerini sanmıyorum. Tam tersine bazı bakımlardan bir
anneden daha sert davrandı o... Yaptıkları bir şeyin yanlarına
kâr kalmasına asla izin vermedi, siyahi dadıların çoğu gibi onları
şımartmadı. Onları kendi görüş ve inançlarına göre yetiştirdi
ki onların doğruluğundan hiç kuşku duymuyorum — sonra
bir şey daha var, çocuklar onu seviyor.”
Rahat bir soluk aldım. Konu ben değildim, Calpurnia'dan
söz ediyorlardı. Yeniden canlanarak salona girdim. Atticus gazetesinin
arkasına çekilmişti, Alexandra Hala dikkatini nakışına
vermişti. Kumaşın gergin yuvarlağının içinde pık pık diye
batıp çıkan iğnenin sesi duyuluyordu. Durdu, kumaşı gerdi:
Pık pik pık. Çok kızgındı.
Jem ayağa kalktı, halının üzerinde sessizce yürüdü. Arkasından
gitmem için bana işaret etti. Beni yukarı, odasına çıkarıp
kapıyı kapattı. Yüzü asıktı.
“Gereksiz yere tartışıyorlardı, Scout.”
O günlerde Jem'le gereksiz yere çok tartışıyorduk ama Atticus'la
birinin tartıştığını hiç görmemiş ya da duymamıştım.
Pek hoş bir manzara değildi.
“Scout, halamla zıtlaşmamaya çalış, tamam mı?”
Atticus'un söylediklerinin acısı hâlâ geçmemişti, o yüzden
Jem'in sorusundaki ricayı ıskaladım. Yine tüylerim diken diken
oldu. “Bana ne yapmam gerektiğini söylemeye mi çalışıyorsun?”
“Bak, bizim... Şu anda babamın kafasını meşgul eden öyle
çok şey var ki, biz bari onu üzmeyelim.”
“Ne gibi şeyler?” Atticus kafasını özellikle meşgul eden bir
şey varmış gibi görünmüyordu.
“Şu Tom Robinson davası onu çok kaygılandırıyor.”
Atticus'un kaygılandığı bir şey olmadığını söyledim. Ayrıca,
dava bizi de rahatsız etmiyordu, haftada aşağı yukarı bir kez
rahatsız oluyor, sonra unutuyorduk.
“Sen asla hiçbir şeyi aklında uzun süre tutamadığın için öyle,”
dedi Jem. “Yetişkin insanlar için durum farklıdır, bizler...”
Onun bugünlerde insanı çıldırtacak şekilde üstünlük tas-
177
laması dayanılır gibi değildi. Kitap okumak ve tek başına bir
yerlere gitmek dışında bir şey yapmak istemiyordu. Okuduğu
kitapları bana da anlatırdı ancak yine de bir fark vardı: Eskiden
seveceğimi düşündüğü için yapardı bu işi, şimdiyse eğitim ve
öğretimime yararlı olacağı için.
“Aman be, Jem! Sen kim olduğunu sanıyorsun?”
“Bak, Scout, ciddi söylüyorum, halamla takışırsan seni...
Seni pataklarım.”
Bunu söyleyince artık duramazdım. “Seni karı kılıklı sersem
seni, seni öldüreceğim!” Yatağın üzerinde oturuyordu, öndeki
saçından tutmak ve ağzına şaplağı indirmek zor olmadı. O da
bana vurdu, ben sol elimle bir daha vurmayı denedim ama
mideme yediğim yumrukla yere yıkıldım. Neredeyse soluğum
kesiliyordu ama önemi yoktu çünkü benimle dövüşüyordu,
bana karşılık veriyordu. Hâlâ eşittik.
“Artık beyimiz o kadar yükseklerden atamaz!” diye bağırdım
bas bas, yeniden saldırıya geçtim. Hâlâ yatağın üzerinde
oturuyordu, iyi bir vaziyet alamadığım için olanca gücümle
üzerine çullandım, vuruyor, çekiştiriyor, çimdikliyor ve gözlerini
oymaya çalışıyordum. Yumruklaşma şeklinde başlayan
kavga sonunda arbedeye dönüşmüştü. Atticus bizi ayırdığında
hâlâ boğuşmaktaydık.
“Tamam, tamam,” dedi. “İkiniz de hemen yatağa.”
“Hıh!” dedim Jem'e. Kendisi de benim yatma saatimde yatağa
gönderiliyordu.
“Bunu kim başlattı?” dedi Atticus uysal uysal.
“Jem başlattı. Bana ne yapmam gerektiğini söylemeye çalışıyordu.
Artık onun sözünü de dinlemek zorunda değilim,
öyle değil mi?”
Atticus gülümsedi. “Bu konuyu burada keselim isterseniz:
Jem sana ne zaman sözünü dinlettirmeyi başarırsa dinlersin.
Tamam mı?”
Alexandra Hala oradaydı ama susuyordu, Atticus'la birlikte
aşağıya, hole indiğinde onun, “...işte sana sözünü ettiğim
şeylerden biri bu,” dediğini duyduk, bu sözler bizi yeniden
birleştirdi.
178
Odalarımızın arasında bir ara kapı vardı, ben o kapıyı kapatırken
Jem, “İyi geceler, Scout,” dedi.
“İyi geceler,” diye mırıldandım, ışığı yakmak üzere odanın
öteki tarafına yürüdüm. Yatağın yanından geçerken ılık, esnek
ve yumuşak bir şeyin üzerine bastım. Sert lastik gibi bir
şeydi ve canlı bir şey olduğu duygusuna kapıldım. Kımıldadığını
da hissettim.
Işığı yaktım, yere, yatağın yanında yatan şeye baktım. Üzerine
bastığım şey ne idiyse, kaçmıştı. Jem'in odasının kapısını
tıklattım.
“Ne var?” dedi.
“Yılana dokununca nasıl bir şeye dokunmuş gibi olursun?”
“Biraz pürüzlü. Soğuk. Tozlu bir şeye. Neden sordun?”
“Galiba yatağımın altında bir yılan var. Gelip bakabilir
misin?”
“Komiklik yapmaya mı çalışıyorsun?” Jem kapıyı açtı. Pijamasını
giymişti. Ağzında yumruğumun izini, biraz da için için
sevinerek, gördüm. Şaka yapmadığımı anlayınca, “Yüzümü bir
yılanın yüzüne dayamaya niyetim olduğunu sanıyorsan bir kere
daha düşün derim,” dedi. “Dur bi dakka.”
Mutfağa gitti, süpürgeyi alıp getirdi. “Sen en iyisi yatağa
çık,” dedi.
“Sence gerçekten yılan mıdır?” diye sordum. Bu bir fırsattı.
Evlerimizin bodrumu yoktu; yerden 50-60 santim yüksekte
taş bloklar üzerine inşa edilmişti, içeriye sürüngenlerin girmesi
olmayacak şey değildi ama sıradan bir şey de değildi. Bayan
Rachel Haverford'un her sabah temizinden bir kadeh viski yuvarlamasının
özrü, yıkandıktan sonra sabahlığını asmak üzere
yatak odası banyosuna girdiğinde banyoya çöreklenmiş bir çıngıraklı
yılan bulma korkusunu yenememesiydi.
Jem yatağın altında süpürgeyi rasgele gezdirdi. Ben elli
santim yukarıdan bakıyordum, acaba yatağın altından bir
yılan çıkacak mı diye. Çıkmadı. Jem bir daha dipli köşeli bir
araştırma yaptı.
“Yılanlar hırıldar mı?”
179
“Yılan değil bu,” dedi Jem. “Bir insan.”
Birden yatağın altından kirli kahverengi bir çıkın göründü.
Jem süpürgeyi havaya kaldırdı, DilPin kafası iyice göründügünde
birkaç santim arayla hedefi kaçırdı.
“Yüce Tanrım!” Jem'in sesi Tanrı'ya duyduğu büyük bir
saygıyı yansıtıyordu.
Yavaş yavaş dışarı çıkan Dilli izledik. Dertop olup yatağın
altına saklanmıştı. Ayağa kalktı, omuzlarını gevşetti, ayak bileğine
kadar gelen çoraplarının içinde ayaklarını oynattı, ensesini
ovdu. Kan dolaşımı normale döndü, “Merhaba,” dedi.
Jem yeniden Tanrı'ya seslendi. Ben susuyordum.
“Ölmek üzereyim,” dedi Dill. “Yiyecek bir şeyiniz var mı?”
Bir rüyada yürürmüş gibi mutfağa gittim. Ona biraz süt
ile akşam yemeğinden kalma yarım somun mısır ekmeği getirdim.
Dill hepsini yalayıp yuttu, âdeti olduğu üzere ön dişleriyle
çiğniyordu.
Sonunda ses çıkaracak gücü kendimde buldum. “Buraya
nasıl geldin?”
Orası karışıktı. Bir şeyler yiyince gücü yerine gelen Dill bize
şu öyküyü anlattı: Kendisini hiç sevmeyen yeni babası onu bodruma
(Meridian'da evlerin bodrumları varmış) kapatmış, ölene
kadar orada kalsın diye zincire vurmuş, bir rastlantı sonucu
oradan geçen ve onun yardım çağrılarını duyan bir çiftçi onu
çiğ tarla bezelyesiyle besleyerek (iyi kalpli adam havalandırma
boşluğundan ona tek tek bezelye atmış) hayatta kalmasını sağlamış,
Dili de asıla asıla zinciri duvardan sökmeyi başarmış.
Bileklerinde hâlâ duran kelepçeleriyle Meridian'ın üç kilometre
kadar dışına çıkmış, oralarda küçük bir sirkle karşılaşmış, onu
hemen deveyi yıkamak üzere işe almışlar. Göstericilerle birlikte
bütün Mississippi'yi dolaşmış, sonunda onun o hiç yanılmayan
yön duygusu ona Abbott İlçesi'nin Alabama'da, ırmağın,
Maycomb'a göre tam karşısına düştüğünü söylemiş. Yolun geri
kalan kısmını yürümüş.
“Buraya nasıl geldin?”
180
Annesinin cüzdanından on üç dolar almış, Meridian'dan
kalkan dokuz trenine yetişmiş, Maycomb Kavşağı'nda trenden
inmiş. Kavşakla Maycomb arasındaki yirmi iki-yirmi üç
kilometrenin on altı-on yedi kilometresini yürüyerek geçmiş,
belki yetkililer kendisini arıyordur korkusuyla karayolundan
yürümemiş, çalılıklardan yürümüş, yolun geri kalanında da bir
pamuk kamyonunun arka tahtasına tutunmuş. Yatağın altına
saklanalı galiba iki saat olmuş; yemek odasından seslerimizi
duymuş, çatal bıçak seslerini duydukça çıldıracak gibi olmuş,
sanki yatma zamanımızın hiç gelmeyeceğini sanmış; Jem'in
boyunun çok uzadığını görünce yatağın altından çıkıp Jem'i
dövmeme yardım etmeyi düşünmüş ama çok geçmeden Bay
Finch'in bizi ayıracağını biliyormuş, o yüzden en iyisi saklandığım
yerden çıkmamak demiş. Çok bitik bir haldeydi, inanılmayacak
kadar pisti ve yuvasına dönmüştü.
“Senin burada olduğunu bilmemeliler,” dedi Jem. “Seni arıyor
olsalardı biz bilirdik.”
“Bence Meridian'daki bütün sinemaları arıyorlardır.” Dill
sırıttı.
“Nerede olduğunu annene söylesen iyi edersin,” dedi Jem.
“Burada olduğunu ona söylemelisin...”
Jem'e bakan Dilin gözlerinde bir ışık yanıp söndü, Jem de
bakışlarını yere indirdi. Sonra ayağa kalktı ve çocukluğumuzdan
kalan kuralı çiğnedi. Odadan çıkarak salona indi. Uzaktan
sesini duyuyorduk: “Atticus,” dedi, “bir dakika buraya
gelebilir misin?”
DilPin ter izleriyle çizgi çizgi olmuş yüzü bembeyaz kesildi.
Ben kusacak gibi oldum. Atticus kapı aralığındaydı.
Odanın ortasına kadar yürüdü, elleri ceplerinde, Dil”e baktı.
Sonunda sesimi çıkaracak gücü kendimde bulabildim: “Merak
etme, Dill,” dedim, “bilmeni istediği bir şey olursa sana
söyler.”
Dill bana baktı. “Yani korkma demek istiyorum,” dedim.
“Biliyorsun senin canını sıkacak bir şey yapmaz, Atticus'tan
hiçbir zaman korkmazdın, biliyorsun.”
181
“Korkmuyorum...” diye mırıldandı Dili.
“Bu çocuk acıkmış, hepsi bu.” Atticus'un sesinde o her
zamanki hoş monotonluk vardı. “Scout, soğuk mısır ekmeği
vermekten daha iyisini yapabiliriz, öyle değil mi? Siz şu arkadaşı
bir güzel doyurun da sonra ben geri döndüğümde bakarız,
neye bakacaksak.”
“Bay Finch, Rachel Teyze'ye söylemeyin, /ütfen beni geri
göndermeyin efendim! Yine kaçarım!”
“Dur, oğlum,” dedi Atticus. “Seni bir yere gönderen yok
ama az sonra yatmaya gönderileceksin. Ben yalnızca Bayan Racheh'a
gidip senin burada olduğunu söyleyeceğim ve geceyi bizde
geçirmen için ondan izin isteyeceğim... Kalmak istersin, değil
mi? Ayrıca, Tanrı aşkına, ilçede zaten şu anda toprak aşınımı
var, sen de üstüne başına buladığın toprakları ilçeye geri ver.”
Dill odadan çıkıp giden babamın arkasından baktı.
“Komiklik yapmaya çalışıyor,” dedim. “Yani banyo yap
diyor. Gördün mü bak, ben sana dedim, senin canını sıkacak
bir şey yapmaz diye.”
Jem odanın bir köşesinde ayakta dikiliyordu, tam bir hain
gibi görünüyordu, zaten de öyleydi. “Dili, ona söylemek zorundaydım,”
dedi. “Annenin haberi olmadan dört yüz kilometre
uzağa kaçamazsın.”
Daha başka bir şey söylemeden onun yanından ayrıldık.
Dill yedikçe yedi. Dün geceden beri bir şey yememişti. Bütün
parasını bilete harcamış, pek çok kereler yaptığı gibi trene
binmiş, kendisini trende görmeye alışkın olan kondüktörle sakin
sakin çene çalmıştı ama kondüktöre, belli uzaklıktaki bir
yere yolculuk eden küçük çocuklarla ilgili kuralı hatırlatmaya
çekinmişti: Bu kurala göre paranı kaybettiysen kondüktör sana
yemek yemen için ödünç para verir, geri dönüşte baban ona
parasını geri öderdi.
Dill yemekten kalanları silip süpürmüş, kiler dolabındaki
domuz etli fasulye konservesine uzanmıştı ki Bayan Rachehin
“Aman Tanrım”ları salonda patladı. Dill bir tavşan gibi titredi.
182
“Ben seni evine götüreyim de gör”lere, “Ailen meraktan
çıldırmak üzere”lere cesaretle göğüs gerdi, “Harris damarı kuruyasıca”
laneti karşısında sakinliğini korudu, “Bir gece kalabilirsin
herhalde” sözü üzerine gülümsedi, sonunda kendisine
sarılan kişiye karşılık verdi.
Atticus gözlüğünü yukarı kaldırdı ve yüzünü ovuşturdu.
“Babanız yorgun,” dedi Alexandra Hala, saatlerdir ağzından
çıkan ilk sözlerdi sanki bunlar. Hep ortalıktaydı ama çoğu
zaman şaşkınlıktan donup kalmış gibiydi. “Haydi çocuklar, siz
artık yatın.”
Onları yemek odasında bıraktık, Atticus hâlâ yüzünü ovuşturuyordu.
“Irza geçmekten isyan bayrağı çekmeye ve kaçmaya,”
sözlerini mırıldandığını duyduk. “Önümüzdeki iki saat
neler getirecek merak ediyorum.”
Her şey yoluna girmiş gibi göründüğü için DilPle ikimiz Jem'e
karşı nazik davranmaya karar verdik. Ayrıca Dilin onun odasında
yatması gerekiyordu, bu yüzden onunla konuşabilirdik bile.
Pijamalarımı giydim, bir süre kitap okudum, sonra birden
gözlerimi açık tutamamaya başladım. Dille Jem'den ses çıkmıyordu,
okuma lambamı söndürdüğümde Jem'in kapısının
altından ışık gelmiyordu.
Uzun süre uyumuş olmalıyım çünkü hafif bir yumrukla uyandığımda
oda batmakta olan ayın ışığı altında yarı karanlıktı.
“Biraz öteye git, Scout.”
“Böyle davranmak zorunda olduğunu düşündü,” diye mırıldandım.
“Yani ona kızma.” Dill yatağa girip yanıma yattı.
“Kızmıyorum,” dedi. “Yanında uyumak istediğim için geldim
sadece. Uyandın mı?”
Artık uyanmıştım ama gevşekliğim sürüyordu. “Neden yaptın
bu işi?”
Yanıt gelmedi. “Neden kaçtın diye sordum. Gerçekten de
yeni baban anlattığın gibi iğrenç biri miydi?”
“Yooo...”
“Mektubunda yapacağınızı yazdığın o yelkenliyi yapmadınız
mı?”
183
“Yapacağız, ama yapmadık,” dedi.
Biraz doğrularak dirseğime dayandım, yüzümü DilPin karaltısına
çevirdim. “Kaçman için bir neden değil bu. Yapacaklarını
söyledikleri şeylerin çoğu zaman yarısını bile yapmazlar...”
“Nedeni bu değildi, bu herif... Benimle hiç ilgilenmiyorlardı.”
»
İnsanın kaçması için bundan daha saçma bir neden duymamıştım.
“Nasıl yani?”
“Şeyy, hep bir yerlere gidiyorlardı, evde oldukları zaman
bile kendi başlarına bir odaya çekiliyorlardı.”
“Ne yapıyorlardı odada?”
“Hiiç, oturup bir şeyler okuyorlardı... Ama yanlarında beni
istemiyorlardı.”
Yastığı karyolanın başına dayadım, doğrulup oturdum.
“Sana bir şey söyleyeyim mi? Bu gece ben kaçmayı planlıyordum,
hepsi her zaman yanımda diye. Her zaman yanında olmalarını
istemez insan, Dili...”
Dill yarı iç çekermiş gibi sessizce soluk aldı.
“...iyi geceler, Atticus bütün gün yok, bazen gecenin geç
saatlerine kadar gelmez, bazen yasama meclisine ya da bilmem
nereye gider... Her zaman yanında olmalarını istemezsin. Dili,
hep yanında olsalardı hiçbir şey yapamazdın.”
“Konu bu değil.”
Dill durumu anlatırken, Jem —şu anki haliyle bile— farklı
biri olsaydı hayat nasıl bir şey olurdu diye düşünürken buldum
kendimi, Atticus benim varlığıma, yardım ve önerilerime gerek
duymasaydı ne yapardım. O bir gün bile bensiz yapamazdı.
Hatta Calpurnia bile ben ortalıkta yoksam bensiz duramazdı.
Bana ihtiyaçları vardı.
“Dill, bana doğruyu söylemiyorsun... Seninkiler sensiz edemez.
Olsa olsa sana kötü davranıyorlardır. Bu konuda ne yapacağım
sana söyleyeyim...”
Dilbin sesi karanlıkta değişmeden devam ediyordu: “Yani,
söylemeye çalıştığım şey şu... Bensiz çok daha iyiler, benim
onlara bir katkım yok. Kötü davranmıyorlar. İstediğim her şeyi
184
alıyorlar bana ama “Bak işte, sana bunu aldık git onunla oyna,”
durumu var, “Bir oda dolusu şeyin var. Sana şu kitabı aldım git
oku.” Dill sesine bir dokunaklılık katmaya çalıştı. “Sen bir
oğlan değilsin. Oğlanlar dışarı çıkar, başka oğlanlarla beyzbol
oynar, evin içinde oyalanıp evdekilerin başına bela olmaz.”
DilPin sesi yine kendi sesi olmuştu: “Yo, kötü davranmıyorlar.
Seni öperler, sana sarılıp iyi geceler derler, günaydın derler,
hoşça kal derler, seni sevdiklerini söylerler... Scout, gel seninle
bir bebek yapalım.”
“Nasıl?”
DilPin duyduğuna göre bir adam varmış, adamın bir kayığı
varmış, bir sürü bebeğin bulunduğu sisli bir adaya bu kayıkla
gidiyormuş; ona bir bebek ısmarlayabilirmişsin...
“Yalan bu. Halam bana söyledi, Tanrı bebekleri bacadan
aşağı atıyormuş. En azından bunun gibi bir şey söyledi galiba.”
Halam hayatında ilk kez açık konuşmamıştı.
“Lıhh, öyle değil. İki kişi birbirleriyle bebek yapıyor. Ama
tabii bir de şu adam var... Uyandırılmayı bekleyen çok sayıda
bebeğin sahibi, o adam da soluğuyla onlara hayat üflüyor...”
Dill yine kopmuştu. Düşlerle dolu kafasında güzel şeyler
uçuşuyordu. Ben bir kitap okuyuncaya kadar o iki tane okurdu
ama o kendi uydurduğu şeylerin büyüsünden hoşlanıyordu.
Yıldırım gibi toplama çıkarma yapabilirdi ama kendi alacakaranlık
dünyasını yeğlerdi; bebeklerin uyuduğu, sabah zambakları
gibi toplanmayı beklediği dünyayı. Ağır ağır konuşarak
uykuya dalarken beni de yanında götürüyordu ama onun o
sisli adasının sessizliğinde kederli kahverengi kapılı gri bir evin
imgesi belirdi.
“Dill?”»
“Hı?”
“Sence Öcü Radley neden hiç kaçmadı?”
Dill derin derin içini çekti, arkasını döndü. “Belki de kaçacak
yeri olmadığı içindir...”
185
15
Çok sayıda telefon konuşmasından, davalı adına yapılan savunmalardan,
annesinden gelen uzun bir bağışlama mektubundan
sonra Dilbin kalabileceğine karar verildi. Birlikte huzur
içinde bir hafta geçirdik. Daha sonra galiba huzur namına pek
bir şey kalmadı. Bir kâbus yaşamaya başladık.
Her şey bir akşam yemekten sonra başladı. Dill yemeğini
bitirmişti; Alexandra Hala köşedeki sandalyesinde oturuyordu,
Atticus kendi sandalyesine geçmişti; Jem'le ikimiz yerde oturmuş,
kitap okuyorduk. Sessiz sakin bir haftaydı: Ben halamın
sözünü dinledim; Jem'in ağaçevi yaşı geçmişti ama Dilhle ikimizin
yeni bir ip merdiven yapmasına yardım etti; Dill, Öcü
Radley'yi evden dışarı çıkarmak için bizim hiçbir şekilde zarar
görmemize yol açmayacak basit bir plan yapmıştı (arka kapıdan
ön avluya kadar limon şekerlerinden bir yol belirleyecek, o
da bir karınca gibi o yolu izleyecekti). Ön kapı çalındı, kapıya
Jem baktı, gelenin Bay Heck Tate olduğunu söyledi.
“E, içeri gelmesini söyleseydin,” dedi Atticus.
“Söyledim zaten. Avluda bazı adamlar var, senin dışarı gelmeni
istiyorlar.”
Maycomb'da yetişkin adamların ön avluda dikilmeleri için iki
neden vardı: ölüm ve siyaset. Kim öldü acaba diye merak ettim.
Jem”le ikimiz ön kapıya gittik ama Atticus, “Eve girin,” dedi.
186
Jem salonun ışıklarını kapattı, burnunu pencere teline dayadı.
Alexandra Hala karşı çıktı. “Bir dakika, Hala, kimmiş
görmek istiyorum,” dedi.
DilPle ikimiz başka bir pencereye gittik. Bazı adamlar Atticus'un
çevresini sarmıştı. Sanki hepsi bir ağızdan konuşurmuş
gibiydi. “...yarın onu ilçe hapishanesine gönderiyoruz,” diyordu
Bay Tate, “sorun yaratmaya çalışmıyorum ama size şeyin
garantisini veremem...”
“Saçmalama, Heck,” dedi Atticus. “Burası Maycomb.”
“,..kaygılı olduğumu söylüyorum yalnızca.”
“Heck, kaygılanacak bir şeyin kalmaması için bu davayı
ertelettik. Bugün cumartesi,” dedi Atticus. “Duruşma belki de
pazartesi günü yapılacak. Onu bir gece daha orada tutabilirsiniz,
öyle değil mi? Maycomb'da hiç kimsenin bir müvekkili
bana çok göreceğini sanmıyorum, böylesine zor zamanlarda.”
Çok sesli mırıltılar Bay Link Deas konuşunca kesildi: “Burada
hiç kimse bir iş çevirmek peşinde değil, ben o Old Sarum
çetesi için kaygılıyım... Acaba... Neydi o şey, Heck?”
“Yetkili mahkeme değişikliği,” dedi Bay Tate. “Ama artık
bunun bir yararının olacağını sanmıyorum, öyle değil mi?
Atticus anlaşılmayan bir şeyler söyledi. Ben Jem?'e döndüm,
Jem eliyle bana sus işareti yaptı.
“Ayrıca,” diyordu Atticus, “o kalabalıktan korkmuyorsunuz,
öyle değil mi?”
“Kafayı çektikleri zaman ne yapacaklarını biliyorum.”
“Genelde pazar günleri içmezler, günün büyük bir kısmını
kilisede geçirirler...” dedi Atticus.
“Ama bu özel bir olay...” dedi biri.
Mırıldandılar, homurdandılar, sonunda halam Jem'e salonun
ışıklarını yakmazsa aileyi rezil edeceğini söyledi. Jem ise
onu duymadı.
“...bu işe neden bulaştın anlamıyorum bir kere ben,” diyordu
Bay Link Deas. “Bu iş yüzünden çok şey kaybedeceksin,
Atticus. Yani, her şeyini kaybedeceksin.”
“Gerçekten böyle mi düşünüyorsun?”
187
Atticus'un tehlikeli sorusuydu bu. “Gerçekten oraya mı oynamak
istiyorsun, Scout?” Tak, tak, tak, dama tahtasındaki
bütün taşlarımı tek tek yerdi. “Gerçekten öyle mi düşünüyorsun,
oğlum? O zaman şunu oku.” Jem bütün geceyi Henry W.
Grady'nin konuşmalarıyla boğuşmakla geçirirdi.
“Link, bu çocuk sandalyeyi boylayabilirdi ama gerçek ortaya
çıkıncaya kadar bu olmayacak.” Atticus'un sesi sakindi.
“Gerçeğin ne olduğunu da biliyorsun.”
Adamların arasında bir mırıltı dolaştı, Atticus ön merdivenin
en alt basamağına dönünce ve adamlar ona yaklaşınca bu
mırıltı daha da uğursuzlaştı.
Birden Jem bağırdı: “Atticus, telefon çalıyor.”
Adamlar yerlerinden sıçrayıp biraz dağıldılar; her gün
gördüğümüz insanlardı: Tüccarlar, kentli çiftçiler; Doktor
Reynolds da oradaydı; Bay Avery de.
“Peki, cevap ver oğlum,” diye bağırdı Atticus.
Gülüşmeler adamları dağıttı. Atticus salondaki ışığı yakınca
pencerenin önünde duran Jem'i gördü, burnunun üzerinde
pencere telinin, dikkat çekici izi dışında yüzü soluktu.
“Neden karanlıkta oturuyorsunuz, kuzum?” diye sordu.
Jem onun sandalyesine yönelişini, akşam gazetesini eline
alışını seyretti. Atticus'un hayatındaki her türlü krizi Mobile
Reader, Birmingham News ve Montgomery Advertiser gazetelerinin
arkasına saklanıp sakin sakin değerlendirmeden geçirdiğini
düşünürüm bazen.
“Senin peşindeydiler, öyle değil mi?” Jem onun yanına gitti.
“Seni götürmek istiyorlardı, öyle değil mi?”
Atticus gazeteyi indirdi, Jem'e baktı. “Sen ne okuyordun?”
diye sordu. Sonra nazik bir şekilde ekledi: “Hayır oğlum, onlar
bizim dostumuzdu.”
“Onlar bir... çete değil miydi?” Jem göz ucuyla bakıyordu.
Atticus gülümsemeye çalıştı ama beceremedi. “Hayır, burada,
Maycomb'da çete mete gibi şeyler yok. Maycomb'da çete
diye bir şey duymadım.”
“Bir keresinde Ku Klux bazı Katoliklerin peşine düşmüştü.”
188
“Maycomb'da Katolik olduğunu da hiç duymadım,” dedi
Atticus, “sen başka bir şeyle karıştırıyorsun. Eskiden, 1920lerde
Klan vardı ama o daha ziyade politik bir örgütlenmeydi.
Ayrıca korkutacak kimse bulamamışlardı. Bir gece Bay Sam
Levy'nin evinin yanında bir gösteri yaptılar ama Sam verandasına
çıkıp durdu, işlerin çok kötü bir noktaya geldiğini, vaktiyle
sırtlarındaki çarşafları onlara satanın kendisi olduğunu söyledi.
Sam onları öylesine utandırdı ki hemen oradan çekip gittiler.”
Levy ailesi soylu ailelerin bütün ölçütlerine uyuyordu:
Sağduyularıyla ellerinden geleni yapmışlardı ve beş kuşaktır
Maycomb'da aynı toprak parçası üzerinde yaşıyorlardı.
“Ku Klux yok artık,” dedi Atticus. “Bir daha geri gelmeyecekler.”
DilPle birlikte onların evine yürüdük, geri döndüğümde Atticus,
Alexandra Hala'ya, “...Güneyli kadınların elbette ki savunucusuyum
fakat insan hayatı pahasına birbirimizi, kibarca söylenmiş
yalanlarla kandırmayı savunamam...” diyordu ve benim
için bu yine tartıştıklarından kuşkulanmama yol açan bir sözdü.
Jem'i aradım, odasında buldum, yatağının üzerine oturmuş
derin derin düşünüyordu. “Yine mi başladılar?” diye sordum.
“Öyle gibi. Tom Robinson konusunda halam onun başının
etini yiyor. Atticus'un ailenin neredeyse yüz karası olduğunu
söyledi. Scout... Korkuyorum.”
“Neden korkuyorsun?”
“ Atticus için korkuyorum. Birisi onu incitebilir.” Jem gizemli
bir şekilde konuşuyordu; sorduğum sorulara tek yanıtı,
git başımdan, beni rahat bırak, demek oldu.
Ertesi gün pazardı. Pazar Okulu'yla Kilise saati arasında,
cemaat üyelerinin bacaklarını esnettiği saatte Atticus'u, avluda
birtakım adamlarla kafa kafaya vermiş dikilirken gördüm. Bay
Heck Tate aralarındaydı, acaba ışığı gördü mü, diye merak
ettim. Asla kiliseye gitmezdi. Bay Underwood bile oradaydı.
Bay Underwood'un, tek sahibi, tek editörü, tek basımcısı olduğu
Maycomb Tribune dışında hiçbir kuruma bir hayrı yoktu.
Bütün gününü dizgi makinesinin başında geçirir, hiç eksik ol-
189
mayan kiraz şarabı galonundan ara sıra kendine doldururdu.
Haber toplamak gibi bir işi yoktu pek, insanlar ona haber getirirlerdi.
Söylendiğine göre Maycomb Tribune'ün her sayısını
kafasına estiği gibi hazırlar, gazeteyi de kendisi dizerdi. Akla
yatkın bir şeydi bu. Bay Underwood'u ininden çıkaracak bir
şeyler olmuş olmalıydı.
Atticus'u kapıdan girerken yakaladım, Tom Robinson'ı
Maycomb hapishanesine naklettiklerini söyledi. Bana değil de
kendine söylermiş gibi, “Daha en başında onu oraya hapsetmiş
olsalardı tartışma çıkmayacaktı,” diye ekledi. Önden üçüncü
sıradaki yerine otururken onu izledim, “Sana daha yakın olmak
Tanrım...” sözlerini bizlerden birkaç nota geriden gelerek
söylüyordu. Hiçbir zaman Alexandra Hala'yla Jem'in ve benim
yanıma oturmazdı. Kilisede kendi başına oturmayı severdi.
Pazar günlerinin o yalancı huzur havası, Alexandra Hala'nın
varlığıyla bir kat daha tedirgin edici olmuştu. Yemekten
sonra Atticus hemen bürosuna kaçıyor, bazen uğradığımızda
onu döner sandalyesinde kaykılmış oturur ve okurken buluyorduk.
Alexandra Hala iki saatlik öğle uykusuna hazırlanırken
bize avluda gürültü etmememizi tembihliyordu; konu komşu
dinleniyordu. Jem yaşı büyüdükçe yığınla futbol dergisinin bulunduğu
odasına çekilmeye başlamıştı. Sonuçta DilPle ikimiz
pazar günlerini Geyik Çayırı'nda dolaşarak geçiriyorduk.
Pazar günleri ateş etmek yasaktı, bu yüzden DilPle bir süre
çayırda Jem'in topunu tekmeledik, hiç de eğlenceli bir şey değildi.
Dill gidip Öcü Radley'ye sataşmaya ne dersin, diye sordu.
Onu rahatsız etmenin hoş bir şey olmadığını düşündüğümü
söyledim ve öğle sonrasının geri kalan bölümünü DilPe kışın
olup bitenleri anlatmakla geçirdim. Bir hayli etkilendi.
Akşam yemeği saatinde ayrıldık, yemekten sonra Jemle ikimiz
her zamanki gibi bir gece geçirmeye hazırlanırken Atticus
ilgimizi çeken bir şey yaptı: Elinde uzun bir uzatma kablosuyla
içeri girdi. Kablonun ucunda bir ampul vardı.
Şapkasını giydi ve arka kapıdan çıktı. “Arabayı aldı,” dedi
Jem.
190
Babamızın birkaç tuhaf huyu vardı. Birincisi asla tatlı yemezdi;
ikincisi yürümeyi severdi. Aklım erdi ereli araba garajında,
pırıl pırıl bir Chevrolet duruyordu, Atticus iş gezileri
yüzünden arabayla epeyce yol yapmıştı ama evden işe, işten
eve günde dört kez aynı yolu yürür, aşağı yukarı günde üç
kilometre yol yapardı. Tek sporunun bu olduğunu söylerdi.
Maycomb'da biri kafasında belli bir hedef olmadan yürüyüşe
çıkarsa, onun belli bir hedefe odaklanamayan bir kafaya sahip
olduğuna hükmetmek gerekirdi.
Daha sonra halamla Jem'e iyi geceler diledim, kitap okumaya
dalmıştım ki Jem'in odasından tıkırtılar duydum. Onun
yatmadan önce çıkardığı sesleri öyle iyi tanırdım ki kapısını
çaldım: “Neden yatmadın?” dedim.
“Biraz aşağıya ineceğim,” dedi. Pantolon değiştiriyordu.
“Neden? Saat neredeyse on, Jem.”
Biliyordu ama yine de inecekti.
“O zaman ben de seninle geliyorum. Gelmiyorsun desen de
geleceğim, duydun mu?” Bana evde kalmayı kabul ettirmek
için benimle kavga etmek zorunda kalacağını, kavga ederse de
bunun halamın sözünü dinlememek anlamına geleceğini anladı,
o yüzden pek istemeyerek boyun eğdi.
Çabucak giyindim. Halamın ışığı sönünceye kadar bekledik,
arka merdivenden sessizce indik. Bu gece ay yoktu.
“Dill de gelmek ister,” diye fısıldadım.
“Öyleyse gelecek,” dedi Jem üzüntülü bir şekilde.
Araba yolunun duvarının üzerinden atladık, Bayan Rachelin
yan avlusunun karşı tarafına geçtik, Dilin penceresini
bulduk. Jem ıslık çaldı. Pencere telinin arkasından Dilin yüzü
belirip kayboldu; beş dakika sonra Dill telin kancasını açıp
dışarı çıktı. Eski bir savaşçı olarak, yaya kaldırımına çıkana
kadar konuşmadı. “Ne oldu?”
Calpurnia'nın dediğine göre bu yaştaki bütün oğlan çocukları
gibi Jem de “her şeye burnunu sokma hastalığı”na tutulmuştu.
“Tuhaf bir duyguya kapıldım,” dedi Jem, “sadece bir duygu.”
191
Bayan Dubose'un evinin yanından geçtik, kapalı kepenkleriyle
ıpıssızdı, kamelyalarını otlar bürümüştü. Postanenin
köşesine kadar daha sekiz ev vardı.
Meydanın güney tarafı da ıssızdı. Dört köşede diken diken
Şili çalıları vardı, o dört köşe arasındaki bağlama küpeşteleri
sokak lambalarının ışığında parlıyordu. İlçe tuvaletinde ışık
vardı, onun dışında adliye binasının o tarafı karanlıktı. Adliye
binası meydanının çevresini saran dükkânlar büyük bir kare
oluşturuyordu; dükkânların çok geride bir yerlerinden sızan
donuk ışıklar görülüyordu.
Atticus avukatlık mesleğine yeni başladığı zaman bürosu
adliye binasındaydı ama üç beş yıl sonra Maycomb Bankası
binasının sessiz bir köşesine taşınmıştı. Meydanın köşesini döndüğümüz
zaman bankanın önüne park etmiş arabasını gördük.
“Orada,” dedi Jem.
Ama yoktu. Odasına uzun bir koridordan geçerek ulaşılıyordu.
Koridorun öteki ucuna doğru baktığımızda, üzerinde
küçük süssüz harflerle Ağticus Finch, Avukat yazan ışıklı tabelanın
yanık olduğunu görmemiz gerekirdi. Tabela karanlıktı.
Jem emin olmak için kapıyı yokladı. Kolu çevirdi. Kapı
kilitliydi. “Gelin sokağın yukarısına yürüyelim. Belki Bay Underwood'u
ziyarete gitmiştir,” dedi.
Bay Underwood Maycomb Tribune'de çalışmakla kalmayıp,
orada yaşıyordu da. Yani üst katında. Sadece üst kat penceresinden
bakarak mahkeme ve hapishane haberleri yapardı.
Ofisin bulunduğu bina meydanın kuzeybatı köşesindeydi, oraya
ulaşmak için hapishaneden geçmek zorundaydık.
Maycomb hapishanesi ilçenin en saygın, en çirkin binasıydı.
Atticus bu binayı ancak kuzen Joshua St. Clair'in tasarlamış
olabileceğini söylerdi. Birinin hayalindeki bina olduğu kesindi.
Kare cepheli dükkânların ve sivri çatılı evlerin bulunduğu bir
yere hiç yakışmadığı apaçık ortada olan Maycomb hapishanesi,
bir hücre genişliğinde, iki hücre yüksekliğindeydi, minicik
mazgallı siperleri ve payandalarıyla, minyatür bir Gotik yapı
olarak tam bir gülünçlük abidesiydi. Kırmızı tuğla ön cephesi
192
ve kilise penceresini andıran pencerelerindeki kalın çelik parmaklıkları
bu yapının tuhaflığını iyice artırıyordu. Öyle ıssız
bir tepeye falan kurulmuş değildi, Tyndalin hırdavat dükkânıyla
Maycomb Tribune bürosunun arasına sıkıştırılmıştı. Hapishane
Maycomb'un tek sohbet malzemesiydi: Beğenmeyenler
Victoria döneminin tuvaletlerine benzediğini söylerdi; beğenenlerse
kasabaya önemli bir saygınlık kattığını ileri sürerdi; yabancıların
aklınaysa hapishanenin zencilerle dolu olduğundan
kuşkulanmak hiç gelmezdi.
Kaldırımda yürürken uzakta parlayan tek bir ışık gördük.
“Ne tuhaf,” dedi Jem, “hapishanenin önünde ışık yok.”
“Kapının üstünde var gibi duruyor.”
İkinci kat pencerelerinden biriyle, aşağıda binanın yan tarafı
arasında uzun bir uzatma kablosu görülüyordu. O çıplak
ampulün ışığında Atticus ön kapıya dayanmış oturmaktaydı.
Bürosunun sandalyelerinden birinde oturuyor, başının üstünde
dans eden gece böceklerine aldırmadan bir şeyler okuyordu.
Koşmaya yeltendim ama Jem beni tuttu. “Yanına gitme,”
dedi, “hoşuna gitmeyebilir. Bir sorun yok, haydi eve dönelim.
Ben sadece nerede olduğunu görmek istedim.”
Biz tam meydanın ortasından, kestirmeden karşıya geçerken
Meridian karayolundan dört tozlu araba gelmekteydi; arka
arkaya dizilmiş, ağır ağır yol alıyorlardı. Meydana girdiler,
bankanın önünden geçip hapishanede durdular.
Arabalardan kimse inmedi. Atticus'un gazetesinden başını
kaldırıp baktığını gördük. Gazeteyi kapattı, dikkatle katladı,
kucağına bıraktı ve şapkasını geriye itti. Onları beklermiş gibiydi.
“Gelin,” diye fısıldadı Jem. Gizlene gizlene meydanın karşı
tarafına, sonra sokağın karşısına geçtik, süpermarketin kapısına
sığındık. Jem kaldırımın yukarı tarafına baktı. “Biraz daha
yaklaşabiliriz,” dedi. Iyndal'in hırdavat dükkânının kapısına
koştuk... Hayli yaklaşmıştık, ama tedbiri elden bırakmıyorduk.
Az sonra arabalardan adamlar indi. Hapishane kapısına
doğru ilerleyen gölgelere ışık vurunca onların somut insanlar
193
olduklarını gördük. Atticus bulunduğu yerden ayrılmamıştı.
Ancak adamlar önünü kapatmıştı, görünmüyordu.
“Adam burada mı, Bay Finch?” diye sordu biri.
“Burada,” dediğini duyduk Atticus'un, “uyuyor, uyandırmayın.”
Babamın bu sözü üzerine, olanları sonradan düşündüğümde,
çok ciddi bir durumun hastalık derecesinde gülünç bir
yönünü fark ettim: Adamlar neredeyse fısıltıyla konuşmaya
başladılar.
“Ne istiyoruz, biliyor musun?” dedi başka bir adam. “Şu
kapıdan çekilmeni.”
“Evine dönebilirsin Walter,” dedi Atticus tatlılıkla. “Heck
Tate buralarda bir yerde.”
“Nah buralarda,” dedi başka bir adam. “Heck'in tayfası
ormanın ta içlerine gitti, sabaha kadar dönmezler.”
“Öyle mi? Ne yapmaya gittiler?”
Kısa bir yanıt geldi: “Su çulluğu avlamaya götürdü onları.
Bu aklınıza gelmedi mi, Bay Finch?”
“Geldi ama inanmadım. E, o zaman,” babamın sesi hep
aynıydı, “iş değişir, öyle değil mi?”
“Öyle,” dedi kalın sesli biri. O sesin sahibi bir gölgeydi.
“Gerçekten öyle mi düşünüyorsunuz?”
İki gün içinde Atticus'un bu soruyu ikinci kez sorduğunu
duyuyordum, birinin üzerine çullanılacak anlamına geliyordu
bu. Bunu kaçıramazdık. Jem'in elinden kurtulup Atticus'un
yanına gitmek için koşabildiğim kadar hızlı koştum.
Jem çığlığı bastı, beni yakalamaya çalıştı ama Dille ikisine
ben öncülük ettim. Pis kokulu kara gövdelerin arasından sıyrılıp
ışıklı dairenin içine girdim.
“Merhaba, Atticus?”
Bunun ona hoş bir sürpriz olacağını sanıyordum ama yüzündeki
ifade bütün keyfimi kaçırdı. Gözleri düpedüz korkuyla
parlamıştı ama Dille Jem adamların arasından sıyrılıp ışıklı
yere gelince gözündeki o ışık söndü.
194
Ortalıkta bayat viski ve domuz ahırı kokusu vardı, sağıma
soluma bakınca bu adamların yabancı olduklarını gördüm.
Dün gece gördüğüm adamlar değildi bunlar. İçime sıcak sıcak
bir utanma duygusu yayıldı: Daha önce hiç görmediğim adamların
ortasına büyük bir zafer coşkusuyla dalmıştım.
Atticus sandalyesinden kalktı ama ağır ağır hareket ediyordu,
yaşlı bir adam gibi. Gazeteyi dikkatlice bir yere koydu, ağır
hareket eden parmaklarıyla giysisindeki buruşukları düzeltti.
Parmakları biraz titriyordu.
“Eve git, Jem,” dedi. “Scout ile DilPi de al götür.”
Atticus'un emirlerini seve seve olmasa bile hemen yerine
getirmeye alışkındık ama Jem'in duruşundan anlaşıldığına göre
bu kez yerinden kımıldamaya niyeti yoktu.
“Eve git,” dedim.
Jem hayır anlamında başını salladı. Atticus'un yumrukları
beline giderken Jem'inkiler de gitti, birbirlerinin karşısına dikilmiş
bakışırlarken ben aralarında pek az benzerlik görüyordum:
Jem'in kahverengi yumuşak saçlarıyla gözleri, oval yüzü, küçük
kulakları anneminkilere benziyor ve Atticus'un ağarmaya başlamış
siyah saçlarıyla, köşeli yüzüyle karşıtlık oluşturuyordu
ama, nasıl oluyorsa, birbirlerine de benziyorlardı. Karşılıklı
meydan okumaktan gelen bir benzeşme.
“Eve git dedim sana, oğlum.”
Jem hayır anlamında başını iki yana salladı.
İriyarı bir adam, “Ben onu eve gönderirim,” dedi ve kabaca
Jem'in yakasından tuttu. Neredeyse onu havaya kaldıracaktı.
“Sakın ona dokunma!” Adamı hızla tekmeledim. Adamın
gerçekten acıdan kıvranarak yere düştüğünü, bu işi de çıplak
ayakla becerdiğimi görünce şaşırdım. Ben kavalkemiğine vurmak
istemiştim ama fazlaca yukarıya savurmuşum tekmeyi.
“Yeter, Scout.” Atticus elini omzuma koydu. “İnsanlara
tekme atamazsın, hayır...” dedi, ben kendimi haklı çıkarmaya
çalışırken.
“Hiç kimse Jem'e bunu yapamaz,” dedim.
195
Birisi, “Peki, Bay Finch, onları buradan gönderin,” diye
homurdandı. “Onları buradan göndermeniz için on beş saniyeniz
var.”
Bu tuhaf insan kalabalığının ortasında Atticus, Jem'e sözünü
dinletmeye çalışıyordu. Atticus'un tehditlerine, ricalarına,
en sonunda, “Lütfen, Jem, şunları al eve götür,” sözüne karşılık
Jem, “Gitmiyorum,” diyor, başka da bir şey demiyordu.
Bütün bunlardan biraz yorulmak üzereydim ama Atticus
onu gerçekten eve gönderdiğinde olabilecekleri gözümün önüne
getirdiğimde, Jem'in böyle davranmak için kendine göre
haklı nedenleri olduğu kanısına vardım. Çevremdeki kalabalığa
baktım. Bir yaz gecesiydi ama adamların çoğu iş tulumu ve
boğazlarına kadar ilikli kot gömlek giymişti. Gömlek kolları
sıvalı olmadığına, ilikli olduğuna göre bu adamlar soğukkanlı
olsalar gerek, diye düşündüm. Bazılarının kafasında, ta gözlerine
kadar indirilmiş şapkalar vardı. Asık suratlı, uykulu gözlü
adamlardı, bu geç saatlere alışık değilmiş gibiydiler. Bir kez
daha tanıdık bir yüz aradım, yarım dairenin merkezinde tanıdık
bir yüz buldum.
“Merhaba, Bay Cunningham.”
Adam beni duymadı, galiba.
“Merhaba, Bay Cunningham. Şartlı miras işiniz nasıl gidiyor?”
Bay Walter Cunningham'ın hukuksal işlerini iyi biliyordum;
Atticus bir keresinde uzun uzun anlatmıştı. O koca adam gözlerini
kırpıştırdı, başparmaklarını tulumunun askılarına geçirdi.
Rahatsız olmuş gibi görünüyordu; boğazını temizledi ve başka
yere baktı. Benim dostça peşrevim güme gitmişti.
Bay Cunningham'ın başında şapka yoktu, alnının beyaz
olan üst tarafı güneş yanığı yüzüyle karşıtlık oluşturuyordu,
buradan anladığıma göre çoğunlukla şapka takıyor olmalıydı.
Ayaklarında ağır iş ayakkabıları vardı ve ayak değiştirip
duruyordu.
“Beni hatırlamadınız mı, Bay Cunningham? Ben Jean Louise
Finch. Bir keresinde bize ceviz getirmiştiniz, hatırladınız mı?”
196
Rasgele tanıştığınız biri sizi tanımadığı zaman hissedeceğiniz
o nafilelik duygusu benzeri şeyi hissettim.
“Walter'la aynı okula gidiyoruz,” diyerek yeniden konuşmaya
başladım. “O sizin oğlunuz, öyle değil mi? Öyle değil
mi, efendim?”
Bay Cunningham sonunda hafifçe başıyla onaylayacak noktaya
gelebilmişti. Yani beni tanıyordu.
“Benimle aynı sınıfta,” dedim, “dersleri de çok iyi. İyi bir
oğlan,” diye ekledim, “gerçekten iyi bir oğlan. Bir keresinde
bizim eve yemeğe gelmişti. Belki benden söz etmiştir, bir keresinde
onu dövmüştüm ama o ağırbaşlılığını elden bırakmadı.
Selamımı söyler misiniz ona?”
Atticus bana insanlarla konuşurken kendimle ilgili konulardan
söz etmek yerine onlarla ilgili konulardan söz etmenin
daha kibar bir davranış olacağını söylemişti. Bay Cunningham'ın
oğlu hiç ilgisini çekmiyor gibiydi, o yüzden onu rahatlatmak
için son bir gayretle şartlı miras konusunu açtım:
“Şartlı miraslar kötüdür,” savında bulunuyordum ki orada
bulunanların hepsine birden hitap ettiğim gerçeğini yavaş
yavaş kavramaya başladım. Adamların hepsi bana bakıyordu,
kimilerinin ağzı yarı açıktı. Atticus, Jem'i dürtüklemeyi bırakmıştış
ikisi birlikte DilPin yanında dikiliyorlardı. Büyülenmiş
gibi bana bakıyorlardı. Hatta Atticus'un ağzı bile yarı açıktı,
Atticus'un bir keresinde kaba olarak nitelediği bir tavırdı bu.
Göz göze geldik, ağzını kapattı.
“Ha, Atticus, Bay Cunningham'a şartlı mirasın kötü olduğunu
falan söylüyordum ama sen kaygılanmaya gerek olmadığını,
bazen davanın uzun sürdüğünü söylemiştin... Sonunda
bu işin içinden başarıyla çıkacağınızı da...” Yavaş yavaş çenemi
kısıyor, nasıl bir geri zekâlılık yaptığımı merak ediyordum.
Şartlı miras konusu oturma odasının sohbet konusu olarak
zararsız görünüyordu.
Saçlarımın dibinden terlerin fışkırmaya hazırlandığını hissettim.
Hepsi bana bakan bu insanlar dışında her şeye katlanabilirdim.
Hiç kımıldamadan öylece duruyorlardı.
197
“Ne oldu?” diye sordum.
Atticus hiçbir şey demedi. Çevreme baktım, başımı kaldırıp
Bay Cunningham'a baktım, onun yüzü de aynı derecede
kımıltısızdı. Sonra Bay Cunningham tuhaf bir şey yaptı. Yere
çömelip beni omuzlarımdan tuttu.
“Ona selamını söyleyeceğim, küçük bayan,” dedi.
Sonra doğruldu, o koca elini salladı. “Haydi, gidiyoruz,”
diye seslendi. “Haydi gidelim, çocuklar.”
Adamlar birer ikişer o döküntü arabalarına döndüler. Kapılar
çarpılıp kapandı, motorlar öksürdü, gittiler.
Ben Atticus'a döndüm ama o hapishaneye gitmişti, yüzü
duvara dönük halde hapishane binasına yaslanıyordu. Yanına
gittim, gömleğinin kolundan asıldım. “Artık eve gidebilir miyiz?”
Evet anlamında başını salladı, cebinden mendilini çıkarıp
yüzünü sildi, sertçe sümkürdü.
“Bay Finch?”
Yukarıdaki karanlıktan yumuşak, boğuk bir ses duyuldu:
“Gittiler mi?”
Atticus bir adım geri çekilerek yukarı baktı. “Gittiler,” dedi.
“Biraz uyu, Tom. Artık seni rahatsız etmezler.”
Bir başka taraftan gelen bir başka sesle kırılgan karanlık
parçalandı: “Tabii, gelmezler. Gözüm hep üstlerindeydi.”
Maycomb Tribune gazetesinin idarehanesinin üst katındaki
pencereden Bay Underwood ile çift namlulu bir tüfek görünüyordu.
Yatma saatim çoktan geçmişti, kendimi hayli yorgun hissetmeye
başlamıştım; Atticus ile Bay Underwood sanki sabaha
kadar konuşacaklardı, Bay Underwood pencereden konuşuyordu,
Atticus aşağıdan. Sonunda Atticus döndü, hapishane
kapısının tepesindeki ışığı söndürdü, sandalyesini aldı.
“Sandalyenizi ben taşıyayım mı, Bay Finch?” diye sordu
Dill. Şu dakikaya kadar hiç konuşmamıştı.
“A, tabii, oğlum.”
Büroya doğru yürürken DilPle ikimiz Atticus ile Jem'in arkasında
kalmıştık. Sandalyeyi yüklenmiş olan Dill ağır ağır
198
yürüyordu. Atticus ile Jem bizim çok önümüzdeydi. Eve gitmediği
için Atticus'un Jem'i fena halde haşladığını düşünüyordum
ama yanılmışım. Bir sokak ışığının altından geçerlerken Atticus
elini uzatıp Jem'in saçlarını okşadı, sevgisini gösteren biricik
hareketiydi bu.
199
16
Jem sesimi duymuştu. Ara kapıdan kafasını uzattı. Yatağıma
gelirken Atticus'un ışığı yandı. Işık sönünceye kadar olduğumuz
yerde öylece kalakaldık, Atticus yatakta dönüp duruyordu,
seslerin kesilmesini bekledik.
Jem beni odasına götürdü, yanına yatmam için yana çekildi.
“Uyumaya çalış,” dedi. “Yarından sonra her şey bitecek,
belki.»
Halamı uyandırmamak için eve sessizce girmiştik. Atticus
arabanın motorunu araba yolunda kapatmış, vitesi boşa alarak
garaja girmişti; eve arka kapıdan girdik ve hiç konuşmadan
odalarımıza çekildik. Çok yorgundum, tam uykuya dalmak
üzereydim ki sakince gazetesini katlayan, şapkasını geriye iten,
daha sonra boş ve hareketsiz bir sokağın ortasında gözlüklerini
yukarı iten Atticus'un imgesi gözümde canlandı. O gece
olan şeylerin anlamını birden kavradım ve ağlamaya başladım.
Jem bana karşı çok nazikti; ilk kez, dokuz yaşındaki insanların
böyle şeyler yapmadıklarını hatırlatmadı.
Bu sabah Jem dışında herkesin iştahı kapalıydı: Jem üç yumurtayı
mideye indirdi. Atticus samimi bir hayranlıkla onu
izledi; Alexandra Hala kahvesini yudumluyor, itiraz dalgaları
yayıyordu. Geceleyin evden sıvışan çocuklar ailenin yüzkara-
200
sıydı. Atticus o yüzkaralarının yanına gelmesinden memnun
olduğunu söyledi ama halam, “Saçma, Bay Underwood hep
orada nasıl olsa,” dedi.
“Biliyor musun, Braxton'ın durumu çok komik,” dedi Atticus.
“Siyahları adam yerine koymaz, yanında çalıştırmak
istemez.”
Buralılar, Bay Underwood'un dinle ilgisi bulunmayan, ufak
tefek, ciddi bir adam olduğu kanısındaydı, babası acayip bir
mizah krizine yakalanmış olmalı ki ona Konfederasyon Generali
Braxton Bragg'in adını vermişti, Bay Underwood bunu
unutturmak için elinden geleni yapardı. Atticus, çocuklara
Konfederasyon generallerinin adını verirseniz işte böyle sabah
akşam içen birer ayyaş olurlar, diyordu.
Calpurnia, Alexandra Hala'ya biraz daha kahve koyuyordu;
benim sevimli olduğunu düşündüğüm, yalvaran bakışlarıma
karşılık “Olmaz” anlamında başını salladı. “Sen hâlâ çok küçüksün,”
dedi. “O yaşa geldiğin zaman söylerim.” Mideme iyi
gelebileceğini söyledim. “Peki,” dedi, büfeden bir fincan aldı.
İçine bir kaşık kahve koydu, fincanı ağzına kadar sütle doldurdu.
Dilimi çıkararak teşekkür ettim, halamın beni uyarmak için
kaşlarını nasıl çattığını görmek için başımı kaldırıp baktım ama
bu kez halam kaşlarını çatmış, Atticus*a bakmaktaydı.
Calpurnia mutfağa gidinceye kadar bekledikten sonra,
“Onların önünde böyle konuşma,” dedi.
“Kimin önünde nasıl konuşmayayım?” dedi Atticus.
“Calpurnia'nın önünde böyle konuşma. “Braxton Underwood
siyahları adam yerine koymaz? dedin, hem de onun önünde.”
“E canım Cal bunu biliyordur, bilmez mi hiç. Maycomb'da
herkes bilir.”
O günler babamda, Alexandra Hala'yla konuşurken ufak
ufak ortaya çıkan bazı değişiklikler görüyordum. Asla doğrudan
onu sinirlendirmiyor ama ufak ufak iğneliyordu. “Masada
konuşulabilecek her şey Calpurnia'nın yanında da konuşulabilir,”
derken sesinde bir soğukluk vardı. “Calpurnia bu aile için
ne anlama geldiğini bilir.”
201
“Bu bana kalırsa iyi bir alışkanlık değil, Atticus. Onları cesaretlendiriyor.
Aralarında nasıl konuşuyorlar biliyorsun. Bu kasabada
olan her şey daha güneş batmadan zenci mahallesine ulaşıyor.”
Babam bıçağını bıraktı. “Onların konuşma haklarının olmadığını
söyleyen bir yasa mı var? Belki de biz onların konuşacakları
bu kadar şey yapmasak seslerini çıkarmayacaklar.
Neden kahveni içmiyorsun, Scout?”
Kahve fincanının içindeki kaşığımla oynuyordum. “Bay
Cunningham'ın bizim dostumuz olduğunu sanıyordum. Uzun
zaman önce sen öyle demiştin.”
“Öyle.”
“Ama dün gece sana kötülük etmek istedi.”
Atticus çatalını bıçağının yanına koydu, tabağını bir kenara
itti. “Bay Cunningham esasında iyi bir adam,” dedi, “hepimiz
gibi onun da kör noktaları var.”
Jem, “Onunkine kör nokta diyemezsin,” dedi, “dün gece
oraya ilk geldiğinde seni öldürecekti.”
“Bana biraz zarar verebilirdi,” diyerek kabul etti Atticus,
“ama, oğlum, biraz daha büyüdüğünde insanları biraz daha
iyi anlayacaksın. Ne olursa olsun çete denen şey insanlardan
oluşur. Bay Cunningham dün gece bir çetenin parçasıydı ama
yine de bir insandı. Küçük bir güney kasabasında her çete insanlardan
oluşur biliyorsun... Bu bize onlarla ilgili fazla bir şey
söylemiyor, öyle değil mi?”
“Söylemiyor,” dedi Jem.
“Bu yüzden onların akıllarını başlarına getirmek sekiz yaşında
bir çocuğa düştü, öyle değil mi?” dedi Atticus. “Bu bize
bir şey gösteriyor... Vahşi hayvanlardan oluşan bir çeteyi yine
de engelleyebilirsiniz, en basitinden insan oldukları için. Hmm,
belki de çocuklardan oluşan bir polis gücüne gerek var... Siz
çocuklar dün gece Bay Cunningham'ın kendisini bir an benim
yerime koymasını sağladınız. Bu kadarı yetti.”
Ben de Jem'in büyüdüğü zaman insanları daha iyi anlayacağını
umuyordum; ben anlamayacaktım. “O Walter okula gelsin
de bak, bir daha gelebiliyor mu,” diye kararımı bildirdim.
202
“Ona dokunmayacaksın,” dedi Atticus kesin bir dille. “Bu
konudan ötürü hiç kimseye karşı kin gütmenizi istemiyorum,
ne olursa olsun.”
“Görüyorsun, değil mi,” dedi Alexandra Hala, “bu tür şeylerin
ne sonuçlar doğurduğunu? Sonra söylemedi deme.”
Atticus, “Demem,” dedi, sandalyesini geri itti ve kalktı.
“Önümüzde koca bir gün var, izninizle,” dedi, “Jem, bugün
Scout'la ikinizi kasabada istemiyorum, lütfen.”
Atticus ayrılırken Dill holden hoplaya zıplaya yemek odasına
geldi. “Bu sabah bütün kasabada duyulmuş,” dedi, “çıplak
ellerimizle yüz adamı nasıl dağıttığımızı...”
Alexandra Hala bakışlarıyla onu susturdu. “Yüz kişi değillerdi
bir kere,” dedi, “ayrıca kimse kimseyi dağıtmadı. Sadece
üç-beş Cunningham, hepsi de sarhoş ve serkeşti.”
“Halacığım, Dilin konuşma tarzı böyledir,” dedi Jem. Arkamdan
gelin anlamında bir işaret yaptı.
“Bugün hiçbiriniz avludan ayrılmayacaksınız,” dedi halam,
biz ön verandaya giderken.
Pazar gününe benzeyen bir gündü. İlçenin güney ucundan
gelen insanlar evimizin önünden ağır ağır geçiyorlardı ama geçenlerin
ardı arkası kesilmiyordu.
Bay Dolphus safkan atının sırtında silkine silkine ilerliyordu.
“Eyerin üzerinde nasıl durabiliyor anlamıyorum,” diye mırıldandı
Jem. “Saat sekiz bile olmadan nasıl sarhoş olur insan?”
Tıngır mıngır bir at arabası gelmekteydi, içine kadınlar
doluşmuştu. Başlarında pamuklu boneler vardı, uzun kollu
elbiseler giymişlerdi. Yün şapkalı sakallı bir adam sürüyordu
at arabasını. “Bak şunlar Menonit,” dedi Jem, Dile. “Düğme
kullanmazlar.” Ormanların içlerinde yaşıyorlardı, nehrin karşı
yakasındakilerle ticaret yaparlardı çoğunlukla, Maycomb'a
pek ender gelirlerdi. DilPin ilgisini çekmişlerdi. “Hepsi mavi
gözlü,” diye açıkladı Jem, “erkekler evlendikten sonra tıraş
olmazlar. Karıları, kocalarının sakallarıyla kendilerini gıdıklamasından
hoşlanır.”
203
Bay X Billups katıra binmişti, geçerken bize el salladı. “Komik
bir adam,” dedi Jem. “Adı X, adının baş harfi değil. Bir
keresinde mahkemede adını sormuşlar. X Billups demiş. Kâtip
adının harflerini tek tek söylemesini istemiş yeniden, o da X
demiş. Bir daha, bir daha sormuşlar, o da sonunda bir kâğıda X
yazmış ve herkes görsün diye havaya kaldırmış. Bu adı nereden
bulduğunu sormuşlar, doğduğu zaman ailesinin onu bu adla
kaydettirdiğini söylemiş.”
Bütün ilçe yanımızdan geçip gittiği için Jem, Dil”e ilçenin
önde gelen kişilerinin geçmişleriyle, genel hal ve tavırlarıyla
ilgili bilgiler veriyordu: Bay Tensaw Jones içki yasağından yana
olan parti adaylarına oy vermişti; Bayan Emily Davis gizli gizli
tütün çiğniyordu; Bay Byron Waller keman çalardı; Bay Jake
Slade üçüncü kez diş çıkarıyordu.
Bir at arabasına doluşmuş sert suratlı adamlar göründü.
Bayan Maudie Atkinson'ın yaz çiçekleriyle parlayan avlusunu
parmaklarıyla işaret ettiklerinde Bayan Maudie verandaya
çıkmıştı. Bir tuhaflık vardı, verandasındayken yüzünün çizgilerini
tam olarak göremeyeceğimiz kadar uzaktaydı ama ayakta
duruş şeklinden ruh halini her zaman anlardık. Şu anda elleri
belindeydi, omuzları biraz düşmüş gibiydi, hafifçe yana çevirdiği
başını yukarı kaldırmıştı, gözlükleri güneşte parlıyordu.
Son derece hınzır bir sırıtışı olduğunu biliyorduk.
Arabanın sürücüsü katırları yavaşlattı, kulak tırmalayıcı
bir sesi olan bir kadın bağırdı: “Kibirle gelen zulmetle gider!”
Bayan Maudie yanıt verdi: “Yüreğinde neşe olanın yüzü
de neşe saçar!”
Bana öyle geldi ki, araba sürücüsü katırları hızlandırırken,
neşeyi günah sayan Hıristiyanlar, şeytanın İncil'den kendi amacına
uygun alıntılar yaptığını düşünüyorlardı. Bayan Maudie'nin
bahçesinin nesini beğenmiyorlardı, bu benim için bir sırdı, günün
bütün aydınlık saatlerini dışarıda geçiren biri olarak Bayan
Maudie'nin İncibi bu kadar iyi bilmesi daha büyük bir sırdı.
“Bu sabah mahkemeye gidiyor musunuz?” diye sordu Jem.
Sokağın karşısına geçmiştik.
204
“Gitmeyeceğim,” dedi. “Mahkemeyle işim yok.”
“Seyretmeye gitmeyecek misiniz?” diye sordu Dill.
“Gitmeyeceğim. Zavallı bir zebaninin müebbetle yargılanmasını
seyretmek hastalıklı bir şey. Şu insanlara baksanıza, bir
Roma karnavalı sanki.”
“Adamı halkın önünde yargılamak zorundalar, Bayan Maudie,”
dedim. “Yoksa hiç de doğru bir iş yapmış olmazlar.”
“Bunun farkındayım,” dedi. “Halkın önünde yargılayacaklar
diye gitmek zorunda değilim, öyle değil mi?”
Bayan Stephanie Crawford geldi. Şapka giymiş, eldiven takmıştı.
“Vay, vay, vay,” dedi. “Şu insanlara baksanıza... Sanki
William Jennings Bryan konuşacak sanırsınız.”
“Peki, sen nereye gidiyorsun, Stephanie?” diye sordu Bayan
Maudie.
“Süpermarkete.”
Bayan Maudie, Bayan Stephanie'nin hiçbir zaman süpermarkete
şapka ve eldivenle gittiğini görmemişti.
“E, canım,” dedi Bayan Stephanie, “belki mahkemeye de bir
göz atarım diye düşündüm, Atticus'un neyin peşinde olduğunu
görmek için.”
“Aman dikkat et, sana da bir mahkeme celbi çıkarmasın.”
Bayan Maudie ne demek istiyordu? Açıkladı: Bayan Stephanie
davayla ilgili o kadar çok şey bilirmiş havalarındaydı ki,
onu da tanıklığa çağırabilirlermiş.
Öğleye kadar sabrettik, sonra öğle yemeği için Atticus eve
geldi, sabahı jüriyi toplamakla geçirdiklerini söyledi. Yemekten
sonra Dill'e uğradık, kasabaya gittik.
Gala gibi bir şeydi bu. At bağlama küpeştesinde tek bir
hayvanı daha bağlayacak yer kalmamıştı; insanlar katırları ve
at arabalarını, bulabildikleri bütün ağaçların altına bırakmışlardı.
Adliye binasının önündeki meydan, gazetelerin üzerinde
oturan, meyve suyu kavanozlarında ılık süt içen, kurabiye ve
şurupları mideye indirenlerle doluydu. Bazı insanlar soğuk tavuk
eti, kızarmış soğuk domuz pirzolası kemiriyordu. Durumu
daha iyi olanlar çiğnedikleri şeyleri, ampul biçimindeki soda
205
bardaklarına doldurdukları Coca-Cola'yla yutuyorlardı. Kirli
suratlı çocuklar kalabalığın arasında oyun oynuyor, bebekler
annelerinin memelerini emiyordu.
Meydanın uzak bir köşesinde zenciler sessizce güneşte oturuyor,
sardalye ve kraker yiyip daha keskin bir tadı olan Nehi
Cola içiyorlardı. Bay Dolphus Raymond da onların arasına
oturmuştu.
“Jem,” dedi Dill, “kesekâğıdından içki içiyor.”
Bay Dolphus Raymond gerçekten öyle yaparmış gibiydi:
Kahverengi bir kesekâğıdının dibine kadar inen iki sarı kamışla
bir şeyler içiyordu.
“Hiç böyle bir şey yapan birini görmedim,” diye mırıldandı
Dill. “Bu işi nasıl beceriyor?”
Jem kıkır kıkır güldü. “Kesekâğıdının içinde viski dolu bir
Coca-Cola şişesi var. Kadınların keyfini kaçırmamak için öyle
yapıyor. Bütün öğleden sonra yudumladığını göreceksin, bir
ara kalkıp gidecek ve şişeyi yeniden dolduracak.”
“Neden siyahların yanında oturuyor?”
“Her zaman öyle yapar. Galiba onları bizden daha çok seviyor.
Tek başına, demiryolu hattına yakın bir yerde oturur.
Siyahi bir karısı, her tür ve biçimde melez çocukları vardı. Görürsem
onları sana gösteririm.”
“Ayaktakımından biriymiş gibi görünmüyor,” dedi Dill.
“Değil zaten, o yaşadığı yerde ırmağın bütün kıyısı ona ait,
içki içtiğine bakma, gerçekten eski bir aileden geliyor.”
“Öyleyse neden böyle yapıyor?”
“Huyu böyle,” dedi Jem. “Yaptığı evliliğin etkisinden kurtulamamış.
Galiba... Spender'ların kızlarından biriyle evlenmek
üzereymiş. Büyük bir düğün yapılacakmış ama yapılamamış...
Düğün provasından sonra gelin yukarı çıkıp beynini uçurmuş.
Tüfekle. Ayak parmaklarıyla tetiği çekmiş.”
“Nedenini öğrenebildiler mi?”
“Hayır,” dedi Jem, “Bay Dolphus dışında hiç kimse nedenini
pek bilmiyor. Siyahi kadınla ilişkisini öğrenmiş diyorlar,
hem o kızla ilişkisini sürdürüp hem de evlenebileceğini sanmış.
206
O gün bugündür bir bakıma hep sarhoş. Ama biliyor musun,
o çocuklara gerçekten iyi davranıyor...”
“Jem,” dedim, “melez çocuk ne demek?”
“Yarı beyaz yarı siyah demek. Onları gördün, Scout. Bakkal
çıraklığı yapan o kıvırcık kızıl saçlı oğlanı biliyorsun. Yarı
beyazdır o. Durumları gerçekten acıklı.”
“Acıklı mı, neden?”
“Hiçbir yere ait değiller. Siyahlar onları istemez çünkü yarı
beyazlar; beyazlar onları istemez çünkü yarı siyahlar, böylece
arada kalıyorlar, hiçbir yere ait olmadan. Ama Bay Dolphus,
dediklerine göre, kendi çocuklarından ikisini kuzeye göndermiş.
Orada insanlar böyle şeylere aldırmıyor. İşte biri de şu.”
Zenci bir kadının elinden tutan küçük bir oğlan bize doğru
geliyordu. Oğlan bana göre tam bir zenciydi; derisi çikolata
kahvesiydi, burun delikleri kocaman, dişleri güzeldi. Arada
sırada neşeyle zıplıyor, zenci kadın oğlanın elini çekiştirerek
onu durduruyordu.
Jem onlar geçip gidinceye kadar sustu. “Küçüklerden biri
bu,” dedi.
“Nereden biliyorsun?” diye sordu Dill. “Bana o oğlan zenciymiş
gibi geldi.”
“Bazen bilemezsin, kimin nesi olduğunu bilmiyorsan. Ama
o tastamam yarı Raymond.”
“Ama nerden biliyorsun?” diye sordum.
“Söyledim sana, Scout, kimin nesi olduğunu bilmen gerekiyor.”
“Peki, bizim zenci olmadığımızı nereden biliyorsun?”
“Jack Finch Amca aslında bilmediğimizi söylüyor. Aile tarihimizle
ilgili ulaşabildiği en eski bilgilere göre değilmişiz ama
Eski Ahit zamanında Etiyopya'dan gelmiş olabiliriz.”
“Eski Ahit zamanında geldiysek, bu çok eskide kalmış demektir,
artık önemi yoktur.”
“Ben de öyle düşünüyordum,” dedi Jem, “ama bu yörede
yaşayanlara göre bir damla zenci kanı bile taşısan siyahsın demektir.
Aa, bakın...”
207
Görünmez bir işaret üzerine, yemek yemekte olanların
ayağa kalkmasıyla, gazete kâğıtları, jelatin kâğıtları, paket
kâğıtları yerlere saçıldı. Çocuklar annelerinin yanına koştu,
anneler bebeklerini kalçalarında sallıyordu, bu arada ter lekeli
şapkalarıyla erkekler ailelerini toparladı, sürü halinde adliye
binasının kapılarından içeri girdiler. Meydanın uzak köşesindeki
siyahlarla birlikte Bay Dolphus Raymond ayağa kalkıp
pantolonlarının tozunu silkti. Aralarında pek az sayıda kadın
ve çocuk vardı, tatil havasını sanki bu bozuyordu. Kapılardan
geçecekleri zaman beyazların arkasında kalıp onların geçmesini
sabırla beklediler.
“Haydi içeri girelim,” dedi Dill.
“Yok, hepsinin içeri girmesini beklesek iyi olur. Atticus bizi
görmekten hoşlanmayabilir,” dedi Jem.
Maycomb İlçe Adliyesi bir açıdan hafifçe Arlington”ı hatırlatıyordu:
Güney çatısını destekleyen beton sütunlar taşıdıkları
yüke göre çok ağırdı. İlk adliye binası 1865'te yanmış, geriye
yalnızca bu sütunlar kalmıştı. Yeni adliye binası sütunların çevresine
inşa edilmişti. Bu sütunlara rağmen buraya inşa edilmişti
dense daha doğru olur. Ama güney verandası dışında, binanın
kuzeyden bakıldığında pek çirkin olmayan bir görünümü vardı.
Oysa öteki tarafındaki Yunan tarzı sütunlar on dokuzuncu yüzyıldan
kalma büyük saat kulesiyle karşıtlık oluşturuyordu, kulede
paslı ve güvenilmez bir saat vardı, bu alet insanların geçmişten
kalan ne varsa hepsini saklamaya kararlı olduğunu gösteriyordu.
İkinci kattaki duruşma salonuna ulaşmak için güneş almayan
çeşitli kutucuklardan geçmek zorundaydınız: Vergi tahakkuk
memuru, vergi tahsildarı, bölge sekreteri, bölge savcısı, gezici
sekreter, veraset hâkimi; küflü kayıt defterlerinin kokusuna
karışan ıslak eski beton ve bayat sidik kokularıyla o serin ve loş
kutucukların içinde yaşıyorlardı. Gündüz bile ışıkları yakmak
zorundaydılar; döşeme tahtalarının üzeri her zaman ince bir toz
tabakasıyla kaplı olurdu. Bu bürolarda oturan insanlar kendi
doğal çevrelerine uygun yaratıklardı: Küçük gri yüzlü erkekler
vardı, yüzlerine hiç güneş ve rüzgâr değmemiş gibiydi.
208
İçerisinin kalabalık olduğunu biliyorduk ama birinci kat
koridorunun bu kadar kalabalık olmasını beklemiyorduk. Jem
ile Dilden ayrı düşmüştüm ama merdiven boşluğunun yan
tarafındaki duvara doğru ilerliyor, sonunda nasıl olsa Jem'in
beni bulacağını biliyordum. Kendimi Aylaklar Kulübü'nün ortasında
buldum ve elimden geldiğince göze batmamaya çalıştım.
Bunlar beyaz gömlekli, haki pantolonlu, pantolon askılı
yaşlı adamlardı, hayatlarını hiçbir şey yapmadan geçirmişlerdi,
ahir ömürlerini de meydandaki yeşil yapraklı meşe ağacının
altında, çam tahtasından yapılma banklarda aynı şeyi yaparak
geçiriyorlardı. Atticus adaletle ilgili konularda külyutmaz birer
eleştirmen olan bu adamların, uzun yıllara dayanan gözlemleri
sonucunda en az başhâkim kadar hukuk bilgisine sahip olduklarını
söylemişti. Normalde duruşmaların biricik seyircisi
bunlardı, bugün her zamanki programlarının bozulmasından
rahatsızdılar. Konuştukları zaman, farkında olmadan sanki çok
önemli bir şey konuşurmuş gibi yapıyorlardı. Konu babamdı.
“...ne yaptığının farkında olduğunu sanıyor,” dedi biri.
“Yoo, bakın ama, ben öyle düşünmüyorum,” dedi bir başkası.
“Atticus Finch çok okur, muazzam okur.”
“Tamam arkadaş, okur ama tek yaptığı iş odur.” Kulüp
üyeleri kıs kıs gülüştü.
“Sana bir şey söyleyeyim mi, Billy,” dedi bir üçüncüsü, “biliyorsun,
bu zencinin avukatlığını mahkeme verdi ona.”
“Evet ama Atticus onu ciddi ciddi savunmayı düşünüyor.
İşin sevimsiz yanı bana göre bu.”
Yeni bir şey öğrenmiştim, işin rengi değişmişti. Demek Atticus
istese de istemese de bu işi üstlenmek zorunda kalmıştı. Bize
bundan söz etmemesinin tuhaf olduğunu düşündüm; söz etmiş
olsaydı pek çok kez onu ve kendimizi savunmak için bunu
kullanırdık. Adamın avukatlığını üstlenmek zorunda kaldığını,
bunu o yüzden yapıyor olduğunu bilseydik daha az kavga eder,
daha az kaygılanırdık. Ama bu kasabalıların tavrını açıklamaya
yetiyor muydu? Mahkeme Atticus'u onun avukatlığına
209
atamıştı. Atticus da onu savunmak niyetindeydi. İşte bundan
hoşlanmıyorlardı. Kafa karıştırıcı bir durumdu bu.
Beyazların yukarıya çıkmasını bekleyen siyahlar içeri girmeye
başladılar. “Hop hop, bir dakika,” dedi kulüp üyelerinden
biri, bastonunu havaya kaldırmıştı. “Merdivenlerden çıkmadan
önce bekleyin bakalım biraz.”
Eklemleri sertleşmiş kulüp üyeleri ağır aksak merdivenlerden
çıkarken beni aramak için aşağı inmekte olan Jem ve DilPle karşılaştılar.
Jem”le Dill aralarından sızarak geçti ve Jem, “Scout,”
diye bağırdı, “gel, oturacak yer kalmadı. Ayakta kalabiliriz.”
Siyahlar yukarı hücum ederken, “Baksana şunlara,” dedi
sinirli sinirli. Onların önündeki beyaz adamlar ayakta durulacak
yerleri kapacaktı. Hiç şansımız yoktu, Jem'in dediğine
göre bunun kabahatlisi de bendim. Duvarın yanında çaresiz
bir halde duruyorduk.
“Hepiniz içeri giremiyor musunuz?”
Peder Sykes yukarıdan bize bakıyordu, siyah şapkası elindeydi.
“Selam, Peder,” dedi Jem. “Şu Scout her şeyi berbat etti.”
“Durun bakalım, bir şey yapabilecek miyiz.”
Peder Sykes yan yan ilerleyerek basamaklardan çıktı. Birkaç
dakika sonra geri döndü. “Aşağıda hiç yer yok. Benimle
birlikte balkona gelmek ister misiniz acaba?” dedi.
“Tabii tabii,” dedi Jem sevinerek. Peder Sykesı geride bırakıp
mahkeme katına koştuk. Orada üstü kapalı bir merdivenden
yukarı çıktık, kapıda bekledik. Peder Sykes öfleye pöfleye
arkamızdan yetişti, bizi usulca balkondaki siyahların arasından
geçirdi. Dört siyahi kalkıp bize ön sıradaki yerlerini verdiler.
Mahkeme salonunda siyahlara ayrılmış bir iç balkon vardı,
o balkon salonunun fırdolayı üç duvarını dolaşıyordu, bir üst
kat verandası gibi, oradan her şey görünüyordu.
Jüri sola, yüksek pencerelerin altına oturdu. O güneş yanığı,
ince uzun insanların hepsi çiftçiye benziyordu ama bu
normaldi: Kasabalılar pek ender olarak jüride yer alırdı, ya
jüri üyeliklerine birileri itiraz ederdi ya da kendileri bir özür
210
bildirirdi. Jüri üyelerinin bir ya da ikisi temiz pak giyimli birer
Cunningham'lıya benziyordu. İşin bu aşamasına dikkat kesilmiş
halde, dimdik oturuyorlardı.
Gezici dava vekili ile başka bir adam, ayrıca Atticus ile Tom
Robinson arkaları bize dönük halde masalara oturdular. Dava
vekilinin masasının üzerinde kahverengi bir kitapla bazı sarı
bloknotlar duruyordu: Atticus'un masası boştu.
İzleyicilerle mahkeme salonunu ayıran parmaklığın iç tarafında
inek derisi kaplı sandalyelerde tanıklar oturuyordu.
Sırtları bize dönüktü.
Yargıç Taylor kürsüdeydi, yaşlı, uykulu bir köpekbalığına
benziyordu, onun hemen ön tarafında malta palamudu kılıklı
kâtip hızlı hızlı bir şeyler yazıyordu. Yargıç Taylor şimdiye
kadar gördüğüm yargıçların pek çoğu gibiydi; beyaz saçlı, babacandı,
yüzü hafiften kırmızıydı, duruşmalarını insana korku
veren bir rahatlıkla yönetiyor, bazen ayaklarını bir yere dayıyor,
sık sık çakısıyla tırnaklarının içini temizliyordu. Özellikle
öğle yemeğinden sonraki o uzun, hak davası duruşmalarında
uyurmuş izlenimini verirdi; bir keresinde bir avukat onu uyandırmak
gibi nafile bir çabayla masanın üzerindeki kitap yığınını
yere düşürünce bu izlenim yok oldu. Yargıç Taylor gözlerini
açmadan, “Bay Whitley, bir daha böyle bir şey yaparsanız bu
size yüz dolara mal olur,” dedi.
Sağlam hukuk bilgisine sahip bir yargıçtı, işini yaparken
resmiyetten uzak davranıyordu ama aslında baktığı davalara
tamamıyla hâkimdi. Ancak bir keresinde Yargıç Taylor'ın
açık duruşmada köşeye sıkışıp kaldığı görülmüştü, bu işi de
Cunningham'lar becermişti. Onların doğup büyüdükleri yer
olan Old Sarum, nüfusunu, aynı soyadını taşıyan iki ailenin
oluşturduğu bir yerdi. Cunningham'lar ile Coningham'lar soyadlarının
yazılışı tartışma konusu haline gelene kadar birbirleriyle
evlenmişlerdi, bir Cunningham bir Coningham'la toprak
mülkiyeti konusunda anlaşmazlığa düşüp konuyu yargıya
taşıyıncaya kadar da tartışma konusu olarak kalmıştı. Böyle
bir uzlaşmazlık sırasında Jeems Cunningham annesinin tapu
211
ve ortaklıklar söz konusu olduğunda bu adı kullandığına ama
aslında bir Coningham olduğuna tanıklık etti, kadının imlasına
güvenmek olanaksızdı, pek ender okurdu, akşamları öndeki
üst balkona oturduğu zaman bazen çok uzaklara bakmak gibi
bir alışkanlığı vardı. Yargıç Taylor, Old Sarum sakinlerinin
tuhaflıklarını dokuz saat dinledikten sonra davayı reddetti.
Hangi gerekçeyle reddettiği sorulduğunda Yargıç Taylor, “Suç
ortaklığı gerekçesiyle,” demiş ve davacı ile davalının söylemek
istediklerini açık seçik bir şekilde dile getirmiş, Tanrı vere de
rahatlamış olsalar, demişti. Rahatlamışlardı da. Onların istediği
de öncelikle buydu zaten.
Yargıç Taylor'ın ilginç bir alışkanlığı vardı: Mahkeme salonunda
sigara içilmesine izin verirdi ama kendisi içmezdi. Bazen,
şanslıysanız, ağzına yanmayan uzun bir puro aldığını, ağır
ağır çiğnediğini görebilirdiniz. O yanmayan puroyu ısıra ısıra
bitirir, birkaç saat sonra ısırılmış, özsuyu emilmiş, kendisinin
mide sularıyla ıslanmış, düzleşmiş ve gevşemiş puro parçaları
tükürürdü. Bir keresinde Atticus'a sormuştum, acaba Bayan
Taylor yargıcın kendisini öpmesine nasıl katlanıyor, diye ama
Atticus fazla öpüşmediklerini söyledi.
Tanık kürsüsü Yargıç Taylor'ın sağındaydı, biz yerlerimize
otururken Bay Heck Tate kürsüye çıkmıştı bile.
212
17
“Jem, şurada oturanlar Ewell'lar mı?”
“Sus, Bay Heck Tate tanık kürsüsünde.”
Bay Tate bu duruşma için giyinip kuşanmıştı. Üzerinde sıradan
bir takım elbise vardı, bu haliyle nedense bütün öteki
erkeklere benziyordu: Ne o uzun konçlu çizmeleri kalmıştı, ne
oduncu montu ne de kurşun kakmalı kemeri. Şu andan itibaren
beni korkutmuyordu. Tanık sandalyesinde iki elini dizlerinin
arasında kavuşturmuş, öne doğru eğilmiş oturuyor, gezici dava
vekilini dikkatle dinliyordu.
Bay Gilmer adındaki dava vekilini tanımıyorduk. Abbottsvilleliydi,
biz onu ancak mahkemeye çağrılınca görürdük, bu
da çok ender olan bir şeydi çünkü mahkeme Jem”le ikimizi özel
olarak ilgilendiren bir şey değildi. Saçları dökülmeye başlamış
olan bu sakalsız adam, kırkla altmış arasında, her yaşta olabilirdi.
Sırtı bize dönük olduğu halde gözlerinden birinde hafif
bir kayma olduğunu ve bunu kendi yararına olacak şekilde kullandığını
biliyorduk: Birine baktığını sanıyordunuz, aslında hiç
de baktığı falan yoktu. Böylece jüridekilere ve tanıklara işkence
çektiriyordu. Jüridekiler kendilerinin sıkı bir gözetim altında
tutulduğunu düşünüyor, dikkat kesiliyordu; tanıklar da öyle.
Bay Gilmer, “Kendi sözcüklerinizle söyleyin, Bay Tate,”
demekteydi.
213
Bay Tate gözlüklerine dokunup kendi dizlerine bakarak konuştu:
“Şeyy, beni çağırdılar...”
“Bunu jüriye söyler misiniz, Bay Tate? Teşekkür ederim.
Sizi kim çağırdı?”
Bay Tate, “Beni Bob çağırdı,” dedi, “beni bir gece şurada
oturan Bob Eweli çağırdı.”
“Hangi gece?”
Bay Tate, “21 Kasım gecesi,” dedi. “Eve gitmek üzere tam
büromdan çıkıyordum ki Bay Ewell içeri girdi, çok heyecanlıydı,
hemen onun evine gelmemi söyledi, zencinin biri kızının
ırzına geçmiş.”
“Gittiniz mi?”
“Elbette. Arabaya atladım, ne kadar hızlı gidebileceksem
gittim.”
“Neyle karşılaştınız?”
“Kızı öndeki odanın, eve girdiğiniz zaman sağınızda kalan
odanın ortasında yerde boylu boyunca yatar halde buldum.
Yara bere içindeydi ama ben onu ayağa kaldırdım, kız odanın
köşesindeki kovada yüzünü yıkadı, iyi olduğunu söyledi. Bunu
ona kimin yaptığım sordum, Tom Robinson dedi...”
Bütün dikkatini tırnaklarına yöneltmiş olan Yargıç Taylor,
sanki bir itiraz beklermiş gibi kafasını kaldırıp baktı ama Atticustan
ses çıkmadı.
“...seni o mu dövdü böyle, diye sordum, evet o dövdü, dedi.
Tom'un kendisinden yararlanıp yaralanmadığını sordum, evet,
yararlandı dedi. Bunun üzerine Tom Robinson'ın evine gittim,
onu alıp getirdim. Kız o adamın bu adam olduğunu söyledi,
bunun üzerine Tom'u buraya getirdim. Hepsi bu.”
“Teşekkür ederim,” dedi Bay Gilmer.
Yargıç Taylor sordu: “Sorunuz var mı?”
“Evet,” dedi babam. Masasında oturuyordu; sandalyesi yan
duruyordu, bacak bacak üstüne atmıştı, kolunun birini sandalyesinin
arkasına dayamıştı.
“Doktor çağırdınız mı, şerif? Doktor çağıran biri oldu mu?”
diye sordu Atticus.
214
“Hayır, efendim,” dedi Bay Tate.
“Doktor çağırmadınız mı?”
“Hayır, efendim,” diye tekrar etti Bay Tate.
“Neden çağırmadınız?” Atticus'un sesinden sinirlendiği belli
oluyordu.
“Şey, size neden çağırmadığımı söyleyeyim. Gerek görmedim,
Bay Finch. Kız yara bere içindeydi. Başına bir şey geldiği
belliydi, bu çok açıktı.”
“Ama siz doktor çağırmadınız. Siz oradayken birisi doktor
çağırttı mı, bir doktor bulup getirdi mi ya da kızı alıp doktora
götürdü mü?”
“Hayır, efendim...”
Yargıç Taylor araya girdi. “Sorunuza üç kez yanıt verdi,
Atticus. Doktor çağırmamış işte.”
Atticus, “Sadece emin olmak istedim, Sayın Yargıç,” dedi,
yargıç gülümsedi.
Jem'in, balkon tırabzanını tutan eli tırabzanı sıktı. Birden
soluğunu içine çekti. Aşağıya baktım, böyle tepki veren kimse
yoktu, acaba Jem kendini heyecanlandıracak bir şey mi bulmaya
çalışıyor, diye merak ettim. Dill sakin sakin seyrediyordu,
onun yanında oturan Peder Sykes da öyle. “Ne var?” diye
fısıldadım. “Sus!” diye terslendi.
“Şerif,” diyordu Atticus, “kızın yara bere içinde olduğunu
söylüyorsunuz. Nasıl yaralar?”
“Yani...”
“Bize yaralarını tarif et yeter, Heck.”
“Şeyy, başının orasına burasına vurulmuştu, ta kollarına
kadar inen morluklar belirmişti bile, ayrıca bütün bunlar aşağı
yukarı otuz dakika önce olmuştu...”
“Nereden biliyorsun?”
Bay Tate gülümsedi, “Özür dilerim, bana söylenen buydu.
Yine de ben oraya gittiğimde epeyce morluk vardı, gözü morarmak
üzereydi.”
“Hangi gözü?”
215
Bay Tate gözlerini kırpıştırdı, saçlarını düzeltti. “Durun bakayım,”
dedi alçak sesle, sonra sanki soruyu çocukça bulmuş
gibi Atticus'a baktı.
“Hatırlayamıyor musun?” diye sordu Atticus.
Bay Tate kendisinin on santim önündeki görünmez bir kişiyi
işaret etti ve “Sol gözü,” dedi.
“Bir dakika, şerif,” dedi Atticus. “Kızın yüzü sana dönükkenki
sol gözü mü yoksa senin baktığın tarafa bakarkenki sol
gözü mü?”
“Ha, doğru ya, o zaman sağ olması gerekir. Sağ gözüydü,
Bay Finch. Şimdi hatırladım, yüzünün o tarafına vurulmuştu...”
Bay Tate yine gözlerini kırpıştırdı, sanki birden bir şeyin
farkına varmış gibiydi. Başını arkaya çevirdi, Tom Robinson'ı
aradı. Tom bunu hissetmiş gibi başını kaldırdı.
Atticus da bir şeyin farkına varmıştı, bunun üzerine ayağa
kalktı. “Şerif, söylediğin şeyi bir daha tekrar eder misin, lütfen.”
“Sağ gözüydü dedim.”
“Hayır...” Atticus mahkeme kâtibinin masasına gitti, harıl
harıl yazmakta olanın eline eğildi baktı. El durdu. Atticus bloknotu
çevirdi, stenografı okudu: ““Bay Finch, şimdi hatırladım,
yüzünün o tarafına vurulmuştu?”
Atticus, Bay Tate'e baktı. “Hangi taraf demiştin, Tate?”
dedi.
“Sağ taraf ama daha başka çürükler de vardı, onları da
söylememi ister misin?”
Atticus sanki başka bir soruya geçmek üzereydi ama buna
devam etmenin daha iyi olacağım düşündü, “Evet, öteki yaralarından
da söz et.” Bay Tate anlatırken Atticus döndü, Tom
Robinson'a baktı, sanki bunun bekledikleri bir şey olmadığını
söylemek istiyordu.
“...kollarında çürükler vardı, sonra bana boynunu gösterdi.
Gırtlağındaki parmak izleri çok belliydi...
“Boynunun bütün çevresinde mi? Ensesinde mi?”
“Evet ya, herhalde boynunun bütün çevresinde.”
“Herhalde, ha?”
216
“Evet, kızın ince bir boynu vardı, o boynu kim istese eliyle
kavraya...”
“Soruma yalnızca evet ya da hayır diyerek cevap verin lütfen,
şerif,” dedi Atticus soğuk bir sesle, Bay Tate de sustu.
Atticus yerine oturdu ve gezici dava vekiline başıyla işaret
etti, vekil de yargıca bakarak başını iki yana salladı, o da Bay
Tate'e bakarak başıyla onayladı, Bay Tate de zorlanarak ayağa
kalkıp tanık kürsüsünden indi.
Aşağıda başlar döndü, ayaklar yere sürtündü, bebekler
omuzlara alındı, birkaç çocuk mahkeme salonundan dışarı tüydü.
Arkamızdaki siyahiler aralarında fısıldaştılar. Dill, Peder
Sykes'a neler olduğunu sordu, Peder Sykes bilmediğini söyledi.
Şu ana kadar her şey çok sıkıcıydı: Bağırıp çağıran kimse
yoktu, karşıt taraflar arasında hiçbir tartışma yoktu, heyecan
yaratacak bir şey olmamıştı; görünüşe göre oradaki herkes için
ciddi bir hayal kırıklığı söz konusuydu. Atticus yumuşak bir
üslupla devam ediyordu, sanki bir mülkiyet anlaşmazlığı davasındaymış
gibiydi. Fırtınalı denizleri yatıştırmak gibi sınırsız
bir yeteneği olan bu kişi, bir ırza geçme davasını kilise vaazı
kadar kuru bir hale getirebiliyordu. Kafamdaki o bayat viski
ve ahır kokularının, uykulu gözlü gevşek adamların, geceleyin,
“Bay Finch? Gittiler mi?” diye soran adamın kısık sesinin
bende yarattığı korkuyu unutmuştum. Güneş ışığıyla birlikte
kâbusumuz sona ermişti, her şey düzelecekti.
Jem dışında bütün seyirciler en az Yargıç Taylor kadar rahattı.
Bir şey biliyormuş gibi hafifçe sırıtan Jem'in ağzı yamulmuştu,
gözlerinden mutluluk okunuyordu, destekleyici kanıt
gibi bir şeyler söyleyince gösteriş yaptığından emin oldum.
“...Robert E. Lee Ewell!”
Zabıt kâtibinin top gibi patlayan sesi duyulduktan sonra
küçük, horoz kılıklı bir adam ayağa kalktı, kürsüye doğru
yürüdü, adını duyunca ensesi kızarmıştı. Yemin etmek üzere
arkasına dönünce yüzünün de ensesi gibi kıpkırmızı olduğunu
gördük. Aynı soyadını taşıyan kişilerle hiçbir benzerliğinin
olmadığını da. Yeni yıkanmış saçlarının bir tutamı, havaya di-
217
kilmişti; burnu ince, sivri ve parlaktı; sözünü etmeye değecek
kadar çenesi yoktu, buruşuk boynunun bir parçasıydı sanki.
Karga gibi bir sesle, “...Tanrı şahidim olsun!” dedi.
Maycomb büyüklüğündeki bütün ilçelerde Ewell'lara benzer
aileler vardır. Toplumsal konumları hiçbir ekonomik çalkantıdan
etkilenmez; Ewell'lar gibi insanlar sanki ilçede konukmuş
gibi, bolluk günlerinde nasıl yaşamışlarsa en sıkıntılı
kıtlık günlerinde de öyle yaşarlar. Onların o çocuk ordusunu
hiçbir görevli okulda tutamamıştır; hiçbir kamu sağlığı görevlisi
onları doğuştan gelen özürlerden, bağırsak kurtlarından ve
çevre kirliliğine bağlı hastalıklardan kurtaramamıştır.
Ewell'lar kasabanın çöplüğünün ilerisinde, bir zamanlar bir
zenci kulübesi olan yerde yaşıyorlardı. Kulübenin tahta duvarlarının
yerini oluklu saç almıştı, çatısı, düzleştirilmiş teneke
kutularla kaplıydı, yani genel anlamda kulübenin ilk biçimi
korunmuştu; aynı dar koridora açılan yan yana dört küçük
odasıyla kulübe, düzgün olmayan dört kireçtaşı parçasının üzerinde
her an yıkılacakmış gibi duruyordu. Pencereleri, duvara
açılmış birer delikten başka bir şey değildi, yazın o delikler
yağlı tülbent beziyle kaplanırdı, Maycomb'un atıklarıyla kendilerine
ziyafet çeken zararlı böcekler içeri girmesin diye.
Zararlı böceklerin ziyafetine de ziyafet denmezdi çünkü
Ewell'lar her gün çöplükten toplanacak ne varsa toplarlardı,
bu çalışmanın sonucunda, (onların yemeyip bıraktıkları yiyecekler)
yüzünden kulübenin çevresi akıl hastası bir çocuğun
oyun bahçesine dönerdi: Çit denen şey; dikenli tel parçalarıyla
bağlanmış ağaç dalı parçaları, süpürgeler, alet edevat sapları,
bunların üzerine boca edilmiş paslı çekiç başları, dişleri çarpılmış
tırmık başları, kürekler, baltalar ve kazmalardan oluşuyordu.
Pis bir avluyu çevreleyen bir çitti bu, avlunun içinde
T model bir Ford'un kalıntıları vardı, atılmış bir dişçi koltuğu,
eski bir buz kutusu vardı, bunlara ek olarak da bazı daha
önemsiz şeyler; eski pabuçlar, hurda halinde masa radyoları,
fotoğraf çerçeveleri, konserve kavanozları vardı. bütün bun-
218
ların altında, portakal rengi sıska tavuklar umutla bir şeyleri
gagalayıp duruyordu.
Yine de avlunun bir köşesinde Maycomb'luları şaşırtan bir
şey vardı. Çitin önüne altı tane, emaye oturak yan yana dizilmişti,
oturaklara parlak kırmızı renkli sardunyalar dikilmişti
ve sanki Bayan Maudie'nin sardunyaları gibi bakımlıydı, tabii
Bayan Maudie kendi mülkünde bir sardunyaya izin verme tenezzülünde
bulunmazdı. İnsanlar bu sardunyaların genç Bayan
Mayella Atkinson'a ait olduğunu söylüyordu.
Hiç kimse orada kaç çocuğun yaşadığını bilmiyordu. Bazıları
altı, bazıları dokuz derdi; evin önünden kim geçse pencerelerde
kirli suratlı bazı çocuklar görürdü. Noel dışında evin
önünden pek geçen de olmazdı zaten. Noel zamanı kiliseler
yardım sepetleri dağıtırdı, bir de belediye başkanı ağaçlarımızı
ve çöplerimizi kendimizin atmasını, böylece çöpçülere yardımcı
olmamızı isterdi.
Geçen Noel belediye başkanının ricasına uyan Atticus giderken
bizi de yanına almıştı. Otoyoldan ayrılan toprak bir yol
çöplüğün yanından geçerek Ewell'ların evinden beş yüz metre
kadar ötedeki küçük bir zenci yerleşim yerine kadar uzanıyordu.
Ya otoyoldan gitmek ya da o yoldan gidip geriye dönmek
zorundaydınız; insanların çoğu zencilerin ön avlularının oradan
geri dönüyordu. Kırağılı aralık ayının alacakaranlığında
bacalarından duman tüten, içerideki ateşin kehribar sarısı ışığıyla
kapı aralıkları aydınlanan o kulübeler temiz ve sıcacık
görünürdü. İştah kabartıcı kokular gelirdi burnunuza: pişirilen
tavuk kokusu, kıtır kıtır kızartılan domuz pastırması kokusu.
Jem”le ikimiz sincap kokusu almıştık, sincap pişiriyorlardı ama
pişirilen şeyin sincap değil posum ve tavşan olduğunu bilmek
için Atticus gibi eski bir köylü olmak gerekiyordu. Ewell'ların
evinin yanından geçip geriye dönerken kokular kesildi.
Tanık kürsüsündeki küçük adamı en yakın komşularından
üstün kılan tek şey, sıcak suda çamaşır sodasıyla ovulduğu
zaman beyaz olduğu ortaya çıkan derisiydi.
“Adınız Robert Ewell mı?” diye sordu Bay Gilmer.
219
“Evet,” diye yanıt verdi tanık.
Bay Gilmer'ın sırtı biraz gerildi, onun adına üzüldüm. Belki
de şimdi bir şeyi açıklamam gerekiyor. Duyduğuma göre avukatların
çocukları babalarını ya da annelerini mahkemede ateşli
tartışmaların içinde gördükleri zaman yanlış bir düşünceye
kapılırlarmış: Karşı tarafın avukatının anne ya da babalarının
şahsi düşmanı olduğunu düşünür, çok üzülürlermiş, duruşmaya
ara verildiğinde anne ya da babalarının çoğu kez işkencecileriyle
kol kola dışarı çıktığını görünce şaşırırlarmış. Jem'le ikimiz
için bu doğru değildi. Babamın kazandığını ya da kaybettiğini
görmek hiçbir şekilde bizde bir sarsıntı yaratmazdı. Bu bakımdan
heyecanlı olaylar anlatamadığım için özür dilerim; anlatsam
yalan olur. Yine de tartışmaların mesleki sınırların ötesine
taşıp fazlaca sertleştiği zamanlar olduğunu söyleyebiliriz ama
bu başka avukatları seyrederken olurdu, babamı seyrederken
olmazdı. Hayatımda Atticus'un sesini yükselttiğine hiç tanık
olmadım, sağır bir kadınla konuşurken yükseltmek dışında. Atticus
nasıl kendi işini yapıyorsa Bay Gilmer da işini yapıyordu.
Ayrıca Bay Ewell, Bay Gilmer'ın tanığıydı, Bay Gilmer başka
insanlara kaba davransa da tanığına kaba davranamazdı.
Avukatın ikinci sorusu, “Siz Mayella Ewell'ın babası mısınız?”
oldu.
Bay Ewell'ın yanıtı, “Şey yani, babası değilsem bile artık bu
konuda bir şey yapamam, annesi öldü,” demek oldu.
Yargıç Taylor kımıldadı. Döner sandalyesinde yavaş yavaş
döndü, yumuşak bir ifadeyle tanığa baktı. “Siz Mayella
Ewell'ın babası mısınız?” diye sordu, aşağıdaki gülüşmelerin
birden son bulmasına bir bakıma yardımcı oldu.
“Evet, efendim,” dedi Bay Ewell uysal bir ses tonuyla.
Yargıç Taylor bütün iyi niyetiyle devam etti: “İlk kez mi
mahkemeye çıkıyorsunuz? Sizi burada gördüğümü hiç hatırlamıyorum.”
Tanığın onaylar anlamda başını sallaması üzerine
yargıç düşündü. “Peki, bir konuyu açıklığa kavuşturalım. Ben
burada oturduğum sürece hiç kimse hiçbir konuda, duyulabilir
bir sesle, edebe aykırı bir şey söylemeyecek. Anlaşıldı mı?”
220
Bay Ewell başını evet anlamında salladı ama onayladığını
sanmıyorum. Yargıç Taylor içini çekti, “Peki, Bay Gilmer,” dedi.
“Teşekkür ederim, efendim. Bay Ewell, bize lütfen 21 Kasım
akşamı ne olduğunu kendi sözcüklerinizle anlatır mısınız?”
Jem sırıttı, saçlarını geriye itti. Kendi sözcüklerinizle ifadesi
Bay Gilmer'ın tescilli markasıydı. Sık sık merak ederdik: Acaba
Bay Gilmer tanığın başka kimin sözcüklerini kullanacağından
korkuyor olabilirdi ki?
“Ha, evet, 21 Kasım gecesi bir yük odunla ormandan dönüyordum,
tam çitin yanına geldiğim zaman Mayella'nın çığlığını
duydum, evin içinde mahsur kalmış bir domuz gibi bağırıyordu...”
Tam burada Yargıç Taylor tanığa delici bakışlarla baktı, tanığın
anlattıklarında kötü niyet olmadığına karar vermiş olmalı
ki uykuya teslim oldu.
“Bu sırada saat kaçtı, Bay Ewell?”
“Güneş batmak üzereydi. Ha evet, Mayella sanki kendisine
dayak atılıyormuş gibi bağırıyordu demiştim...” Yargıç kürsüsünden
yöneltilen bir bakış üzerine Bay Ewell sustu.
“Evet? Kız bağırıyor muydu?” dedi Bay Gilmer.
Bay Ewell şaşırarak yargıca baktı. “Ha, evet, Mayella çığlık
çığlığa bağırıyordu, bunun üzerine sırtımdaki yükü yere attım,
var gücümle koşmaya başladım ama çite takıldım, çitten kurtulunca
pencereye koştum, bir de ne göreyim...” Bay Ewell'ın
yüzü kıpkırmızı oldu. Ayağa kalktı, parmağıyla Tom Robinson'ı
gösterdi, “...şuradaki şu kara zenci benim Mayella'mın
ırzına geçiyor!”
Yargıç Taylor'ın duruşmaları öylesine sakin geçerdi ki tokmağını
kullanması pek gerekmezdi ama bu kez beş dakika
boyunca sürekli masayı tokmaklamak zorunda kaldı. Atticus
kürsünün yanında ayaktaydı, ona bir şeyler söylüyordu, Bay
Heck Tate ilçenin en önemli ikinci görevlisi olarak mahkeme
salonunun orta koridorunda dikilmiş, kalabalığı sakinleştirmeye
çalışıyordu. Arkamızdan siyahların öfkeli, boğuk homurtuları
geliyordu.
221
Peder Sykes, Dille benim üzerimden eğilerek Jem'i dirseğinden
çekti. “Bay Jem,” dedi. “Küçük Bayan Jean Louise'i
eve götürseniz iyi olur. Bay Jem, ne dediğimi duydunuz mu?”
Jem başını çevirdi. “Scout,” dedi, “haydi eve git. Dill,
Scout'la birlikte siz eve gidin.”
“Kolaysa bizi gönder de görelim,” dedim, Atticus'un sözünü
hatırlayarak.
Jem öfkeyle bana kaşlarını çattı, sonra da Peder Sykes'a,
“Bence sorun yok, Peder Sykes, anlamıyor,” dedi.
Fena halde alınmıştım. “Öyle bir anlıyorum ki, senin anladığın
her şeyi anlayabilirim,” dedim.
“Ee, sus be. Anladığı falan yok, Peder Sykes, daha dokuz
yaşında bile değil.”
Peder Sykes'ın kara gözlerinden kaygı okunuyordu. “Bay
Finch sizin burada olduğunuzu biliyor mu? Küçük Bayan Jean
Louise'in burada olması hiç uygun değil, siz oğlanların da.”
Jem olumsuz anlamda başını iki yana salladı. “O kadar
uzaktan bizi göremez. Merak etmeyin Peder Sykes.”
Jem'in kazanacağından emindim çünkü onu hiçbir gücün
buradan eve gönderemeyeceğini biliyordum. Dilble ikimiz bir
süreliğine güvendeydik: Atticus bulunduğu yerden baksa bizi
görebilirdi.
Yargıç Taylor tokmağını indirdiğinde Bay Ewell tanık sandalyesinde
kendinden memnun halde oturmakta, marifetini izlemekteydi.
Tek bir cümleyle o mutlu piknikçilerin suratlarının
asılmasına, gergin ve homurdanan bir kalabalığa dönüşmesine
yol açmıştı, kalabalık tokmağın sesiyle hipnotize olmuş, tokmağın
sesi de yavaş yavaş azalarak hâkim kürsüsüne hafif hafif
vurulan bir kalem sesine dönüşmüştü.
Duruşma salonundakileri bir kez daha susturan Yargıç Taylor
sandalyesinde geriye yaslandı. Sanki birden bitkin düşmüş
gibiydi; yaşı meydana çıkmıştı. Atticus'un onun için dediği şeyi
düşündüm; Bayan Taylor'la ikisi pek öpüşmüyorlardı, yargıç
yetmişine yaklaşmış olsa gerekti.
222
“Bir ricada bulunuldu,” dedi Yargıç Taylor, “bu mahkeme
salonundan izleyicilerin çıkarılması istendi, en azından kadınların
ve çocukların, şimdilik bu isteği reddediyorum. İnsanlar
genelde neyi görmek istiyorlarsa onu görür, neyi duymak istiyorlarsa
onu duyar, çocuklarının böyle bir şeyle karşı karşıya
gelmesini isteme hakkına da sahiptirler ama bir konuyu iyi bilmiş
olun: Ya görüp duyduklarınızı sessizce karşılarsınız ya da bu
salonu terk edersiniz ama hepiniz bu hararetli halinizle karşıma
hakaret davasıyla çıkmadan önce buradan bir yere gidemezsiniz.
Siz de Bay Ewell, terbiyeli konuşmak koşuluyla tanıklığınıza
devam edeceksiniz, mümkünse. Devam edin, Bay Gilmer.”
Bay Ewell sanki sağır ve dilsizmiş gibiydi. Yargıç Taylor'ın
kendisine yönelttiği sözleri hiç duymamış olduğundan emindim
—ağzı sessizce o sözcüklerle boğuştu— ama etkisi yüzündeki
ifadeye yansıdı. Kendinden hoşnutluk ifadesi gitmiş, yerine
kararlı bir ciddiyet ifadesi gelmişti ama Yargıç Taylor buna hiç
kanmamıştı: Bay Ewell tanık kürsüsünde kaldığı sürece yargıç
gözünü ondan ayırmadı, sanki yanlış bir harekette bulun da
gör, dermiş gibiydi.
Bay Gilmer ile Atticus birbirlerine baktılar. Atticus yeniden
yerinde oturuyordu, yumruğunu yanağına dayamıştı, yüzünü
göremiyorduk. Bay Gilmer biraz umutsuz görünüyordu. Yargıç
Taylor'dan gelen bir soru üzerine gevşedi: “Bay Ewell, davalıyı
kızınızla cinsel ilişkide bulunurken gördünüz mü?”
“Evet, gördüm.”
İzleyiciler sessizdi ama davalı bir şeyler söyledi. Atticus ona
bir şeyler fısıldadı, Tom Robinson da sustu.
“Pencerede olduğunuzu mu söylemiştiniz?” diye sordu Bay
Gilmer.
“Evet, efendim.”
“Yerden yüksekliği ne kadar pencerenin?”
“Doksan santim falan.”
“Odayı net bir şekilde görebiliyor muydunuz?”
“Evet, efendim.”
“Oda nasıl görünüyordu?”
223
“Her yer her yerdeydi, sanki bir boğuşma olmuş gibi.”
“Davalıyı görünce ne yaptınız?”
“Eve girmek için ön tarafa koştum ama o benim önüm sıra
ön kapıdan çıktı. Kim olduğunu çok iyi gördüm. Aklım Mayella”
da olduğu için adamın peşine takılmadım. İçeri koştum,
kızım yerde yatmış ciyak ciyak bağırıyordu...”
“O zaman ne yaptınız?”
“Ne yapayım, hemen Bay Tate'e koştum. Kim olduğunu
görmüştüm, aşağıda zencilerin yaşadığı o fare deliğinde yaşıyordu,
her gün evinin yanından geçiyordum. Sayın yargıç, on
beş yıldır kaç kez ilçeye başvurdum, oradaki o zenci yuvasını
temizlemelerini istedim, onların o çevrede yaşaması tehlikeli,
ayrıca mülkümün değerini de düşürüyorlar ve...”
“Teşekkür ederim, Bay Ewell,” dedi Bay Gilmer aceleyle.
Tanık alelacele kürsüden indi, kendisine soru sormak üzere
ayağa kalkmış olan Atticus'a hızla çarptı. Yargıç Taylor salondakilerin
gülüşmesine ses çıkarmadı.
“Bir dakika, efendim,” dedi Atticus yumuşak bir sesle. “Size
bir iki soru sorabilir miyim?”
Bay Ewell yeniden tanık kürsüsüne döndü, yerine oturdu,
tepeden bakar gibi ve kuşkuyla Atticus'a baktı. Bu bakış Maycomb'da,
karşı tarafın avukatının itirazıyla karşılaşan tanıklarda
yaygın olarak görülen bir bakıştı.
“Bay Ewell,” diye söze başladı Atticus, “o gece herkes bir
yerlere koşmuş. Durun bakalım, içeri koştuğunuzu söylüyorsunuz,
pencereye koştunuz, içeri koştunuz, Mayella'nın yanına
koştunuz, Bay Tate'e koştunuz. Bütün bu koşmalar sırasında
bir doktora koştunuz mu?”
“Koşmaya gerek yoktu. Neler olduğunu görmüştüm.”
“Ama benim anlamadığım bir şey var,” dedi Atticus. “Mayella'nın
durumu sizi ilgilendirmiyor muydu?”
“Acayip ilgilendiriyordu,” dedi Bay Ewell. “Kimin yaptığını
gördüm ben.”
“Hayır, ben kızınızın fiziksel durumundan söz ediyorum. Yaralarının
tıbbi müdahale gerektirdiği hiç aklınıza gelmedi mi?”
224
“Ne?”
“Onu hemen bir doktorun görmesi gerektiğini düşünmediniz
mi?”
Tanığın dediğine göre aklına böyle bir şey hiç gelmemiş,
hayatında kendisine hiç doktor çağırmamış, çağırsaymış, beş
dolara patlarmış. “Bitti mi?” diye sordu.
“Pek sayılmaz,” dedi Atticus rasgele bir şey söylermiş
gibi. “Bay Ewell, şerifin tanık olarak ifadesini dinlediniz,
öyle değil mi?”
“N'olmuş?”
“Bay Heck Tate tanık kürsüsündeyken siz de mahkeme
salonundaydınız, öyle değil mi? Söylediği her şeyi duydunuz,
değil mi?”
Bay Ewell düşündü taşındı, soruda bir kılçık olmadığına
karar verdi.
“Evet,” dedi.
“Mayella'nın yaralarını tarif etmişti, siz de ona katılıyor
musunuz?”
“Nasıl yani?”
Atticus arkasına dönüp Gilmer'a gülümsedi. Bay Ewell savunmayla
muhatap olmamaya kararlıydı.
“Bay Tate kızınızın sağ gözünün morardığını söylemişti,
boynunun çevresinin...”
“Ha, evet,” dedi tanık. “Tate'in söylediği her şeye katılıyorum.”
“Katılıyorsunuz ha?” diye sordu Atticus yumuşak sesle.
“Ben sadece emin olmak istedim.” Mahkeme kâtibinin yanına
gitti, ona bir şeyler söyledi, kâtip de sanki menkul kıymetler
borsasının kotasyonlarını okurmuş gibi Bay Tate'in ifadesini
okuyarak bizi birkaç dakika bekletti: “...hangi gözü mü sol
gözü, ha evet, bu durumda sağ gözü oluyor, sağ gözü Bay Finch,
şimdi hatırladım, sağ gözüne yumruk yemişti.” Sayfayı çevirdi.
“Yüzünün o tarafına, şerif lütfen söylediğiniz şeyi tekrar edin,
sağ gözüydü dedim...”
225
“Teşekkür ederim, Bert,” dedi Atticus. “Bir kez daha duydunuz,
Bay Ewell. Buna ekleyeceğiniz bir şey var mı? Şerifin
söylediklerine katılıyor musunuz?”
“Tate'e katılıyorum. Gözü morarmıştı, kız fena halde dayak
yemişti.”
O ufak tefek adam, daha önce yargıç kürsüsünden yediği
paparayı unutmuş görünüyordu. Atticus'un dişine göre bir
lokma olduğunu düşündüğü belliydi. Yeniden yanaklarına kan
yürüdü; göğsü kabardı, yeniden küçük, dövüşken bir horoza
dönüştü. Atticus'un bir sonraki sorusuna sinirleneceğini düşündüm.
“Bay Ewell, okuma yazma biliyor musunuz?”
Bay Gilmer atıldı. “İtiraz ediyorum,” dedi. “Tanığın okuma
yazma bilmesinin davayla bir ilgisini göremiyorum, davayı
etkilemeyecek yersiz bir soru.”
Yargıç Taylor tam konuşmak üzereyken Atticus, “Sayın yargıç,
bu ve bundan sonra sormak istediğim soruyu sormama izin
verirseniz göreceksiniz,” dedi.
“Peki, haydi görelim,” dedi Yargıç Taylor, “ama ne göreceksek
göstermeyi ihmal etme, Atticus. İtiraz reddedildi.”
Bay Gilmer, Bay Ewell'ın okuryazarlığıyla davanın ne ilgisi
olduğunu en az bizler kadar merak ediyordu.
“Sorumu tekrar edeceğim: Okuma yazma biliyor musunuz?”
“Tabii ki biliyorum.”
“Adınızı yazıp bize gösterir misiniz?”
“Tabii. Aldığım bağış çeklerini nasıl imzaladığımı sanıyorsunuz?”
Bay Ewell hemşerilerine kendini sevdirmeye çalışıyordu.
Belki de aşağı salondaki fısıldaşmalar ve gülüşmeler onun çok
matrak bir adam olmasıyla ilgiliydi.
Ben tedirgin olmaya başlamıştım. Atticus ne yaptığını biliyor
gibiydi ama sanki kumar oynadığı duygusuna kapıldım.
Çapraz sorgulamada bir tanığa asla ama asla yanıtını zaten
bilmediğiniz bir soru sormayın, bu benim daha ağzım süt ko-
226
karken öğrendiğim bir ilkeydi. Sorarsanız, çoğu kez hiç istemediğiniz
bir yanıt alırdınız ve dava aleyhinize dönebilirdi.
Atticus elini ceketinin iç cebine soktu. Oradan bir zarf çıkardı,
sonra elini yelek cebine soktu ve dolmakalemini çıkardı.
Ağır ağır hareket ediyordu, yüzünü tamamıyla jüriye döndü.
Dolma kalemin kapağını çevirerek çıkardı, yavaşça masasının
üzerine bıraktı. Kalemi biraz salladı, sonra zarfla birlikte tanığa
uzattı. “Buraya adınızı yazar mısınız?” dedi. “Okunaklı bir
şekilde yazın ki jüri yazabildiğinizi görsün.”
Bay Ewell zarfın arkasına yazdı, kendinden hoşnut bir şekilde
başını kaldırdığı zaman gördüğü manzara şuydu: Yargıç Taylor,
sanki Ewell tanık kürsüsünde açmış güzel kokulu bir gardenya
çiçeğiymiş gibi gözünü dikmiş ona bakıyordu, Bay Gilmer ise
masasında yarı ayakta duruyordu. Jüridekiler onu seyrediyordu,
bir adam öne eğilmiş, ellerini tırabzana koymuştu.
“Bu kadar ilginç olan nedir?” diye sordu.
“Siz solaksınız, Bay Ewell,” dedi Yargıç Taylor.
Bay Ewell öfkeyle yargıca döndü, kendisinin solak olmasıyla
bunun ne ilgisi vardı, anlamıyordu, kendisi yüreğinde Tanrı
korkusu taşıyan bir adamdı, Atticus Finch bunu kullanıyordu.
Atticus Finch gibi düzenbaz avukatlar her zaman kendi düzenbazlıklarıyla
onu kullanıyorlardı. Onlara olup biten her şeyi
anlatmıştı, bir daha, bir daha anlatabilirdi, anlattı da. Bundan
sonra Atticus'un ona sorduğu hiçbir soru hikâyede bir değişikliğe
yol açmadı, pencereden içeri bakmıştı, sonra zenciyi kaçırtmıştı,
sonra şerife koşmuştu. Atticus sonunda onu bıraktı.
Bay Gilmer ona bir soru daha sordu. “Şu sol elle yazma
konusuna dönersek, siz her iki elini de kullananlardan mısınız,
Bay Ewell?”
“Aynen öyle, bir elimi ne kadar iyi kullanırsam ötekini de o
kadar iyi kullanırım. İki elimi de sağ elim gibi kullanırım,” diye
ekledi, savunma masasına yiyecekmiş gibi bakarken.
Jem sanki sessizce kriz geçiriyor gibiydi. Eliyle sessizce balkon
tırabzanını dövüyordu, bir ara, “Hah, şimdi onu yakaladık,”
diye fısıldadı.
227
Ben öyle düşünmüyordum; bana öyle geldi ki Atticus sanki
Mayella*yı Bay Ewell'ın dövmüş olabileceğini göstermeye çalışıyordu.
Bu kadarını anlamıştım. Kızın sağ gözü morardıysa
ve yüzünün daha çok sağ tarafına vurulduysa, bunu solak birinin
yapmış olması olasılığı güç kazanıyordu. Sherlock Holmes
ile Jem Finch bu konuda aynı düşüncedeydi. Ama Tom
Robinson da pekâlâ solak olabilirdi. Bay Heck Tate gibi ben
de yüzü bana dönük birini düşündüm, kafamda hızla bir pantomim
oynadım, vardığım sonuca göre adam kızı sağ eliyle tutabilir
ve sol eliyle dövebilirdi. Eğilip aşağıya baktım. EwelPın
sırtı bize dönüktü ama geniş omuzlarını, kalın ensesini görüyordum.
Bu işi kolayca yapabilirdi. Bana göre Jem dereyi görmeden
paçaları sıvamıştı.
228
18
Ama yine birinin sesi gürledi.
“Mayella Violet Ewell!..”»
Genç bir kız tanık kürsüsüne doğru yürüdü. Elini kaldırıp
doğruyu, sadece doğruyu söyleyeceğine, doğrudan başka bir
şey söylemeyeceğine yemin etti, Tanrım bana yardım et dedi,
bunları yaparken biraz çıtkırıldım bir hali vardı ama yüzü bize
dönük olarak tanık sandalyesine oturduğu zaman nasıl biri
olduğunu gördük; ağır işe alışkın, kalın vücutlu bir kızdı.
Maycomb'da düzenli olarak yıkanan birini, yılda bir yıkanıp
paklanan birinden ayırmak kolaydır: Bay Ewell'ın kaynar
suyla haşlanmış gibi bir hali vardı; sanki bir gece suya yatırılmış,
koruyucu kir tabakasından tamamıyla arınan derisi
her türlü doğa koşuluna duyarlı hale gelmişti. Mayella sanki
kendisini temiz tutmaya çalışıyor gibiydi ama bana Ewelların
avlusundaki yan yana dizili kırmızı sardunyaları hatırlattı.
Bay Gilmer, Mayella'dan geçen yıl 21 Kasım akşamı neler
olduğunu kendi sözcükleriyle jüriye anlatmasını istedi, kendi
sözcükleriyle lütfen.
Mayella sessizce oturuyordu.
“O akşam karanlık bastığında neredeydiniz?” sorusunu sorarak
başladı Bay Gilmer yumuşak bir ses tonuyla.
229
“Verandada.”
“Hangi verandada?”
“Bir tek veranda var, önde.”
“Verandada ne yapıyordunuz?”
“Hiç.”
Yargıç Taylor: “Bize anlatın, neler oldu. Anlatabilirsiniz,
öyle değil mi?”
Mayella yargıca baktı, ağlamaya başladı. Elleriyle ağzını
kapattı, hıçkırıyordu. Yargıç Taylor ağlasın diye onu bir süre
rahat bıraktıktan sonra, “Artık yeter,” dedi, “burada hiç kimseden
korkma, yeter ki doğruyu söyle. Bütün bunlar sana yabancı,
biliyorum ama senin utanacağın bir şey yok, korkacağın
bir şey de yok. Neden korkuyorsun?”
Mayella ellerinin arkasından bir şeyler söyledi. “Ne dedin?”
diye sordu yargıç.
“Ondan,” diyerek hıçkırdı kız, parmağıyla Atticus'u gösteriyordu.
“Bay Finch'ten mi?”
Kız hızlı hızlı başını sallayarak onayladı, “Babama yaptığını
bana da yapmasını istemiyorum, onu solak yapmaya çalıştı,”
dedi.
Yargıç Taylor sık beyaz saçlı başını kaşıdı. Bu tür bir sorunla
hiç karşılaşmadığı belliydi. “Kaç yaşındasın?” diye sordu.
“On dokuz buçuk,” dedi Mayella.
Yargıç Taylor boğazını temizledi, bilincinde olmadan yatıştırıcı
bir sesle konuşmaya başladı. “Bay Finch'in seni korkutmak
gibi bir düşüncesi yok,” diye homurdandı, “olsa bile ben ne güne
duruyorum, ona izin vermem. Ben burada oturuyorsam, işlerimden
biri de oturmak olduğu için oturuyorum. Bak sen yetişkin
bir kızsın, haydi şimdi başını kaldır da bana anlat bakayım; ne
olup ne bittiyse, hepsini bize anlat. Anlatabilirsin, öyle değil mi?”
Jem'e fısıldadım: “Bu kızın aklı başında mı?”
Jem yan gözle aşağıdaki tanık kürsüsüne bakıyordu. “Şu
anda bilemeyeceğim,” dedi. “Yargıcı kendine acındıracak kadar
kafası işliyor ama yine de... Bilmiyorum.”
230
Biraz yatışmış olan Mayella son bir kez korkuyla Atticus'a
baktı, ardından bakışlarını Bay Gilmer'a yönelterek, “Ha, diyordum,
ön verandadaydım, sonra...” dedi. “Sonra o geldi,
şey yani, babam şifoniyerli bir gardırop getirmişti, parçalayıp
yakacaktık, avluda duruyordu, babam ormana giderken, ben
gittikten sonra bunu parçala demişti ama o sırada o işi yapacak
gücüm yoktu, sonra o geldi...”
“© kim?”
Mayella parmağıyla Tom Robinson'ı gösterdi. “Daha açık
konuşmanı isteyeceğim, lütfen,” dedi Bay Gilmer. “Yaptığın
hareketi kâtip nasıl yazıya döksün.”
“Şu adam,” dedi kız. “Robinson.”
“Sonra ne oldu?”
“Ben de, “Gel buraya, zenci, şu dolabı parçala, sana beş sent
vereceğim, dedim. Bu adam o dolabı kolayca parçalayabilirdi,
kolayca. Bunun üzerine avluya geldi, ben de beş senti almak
için içeri girdim, parayı alıp arkama döndüğümde, ne olduğunu
anlamadan adam üstüme çıktı. Arkamdan saldırdı. Beni
boynumdan yakaladı, bana küfrediyor, pis şeyler söylüyordu...
Ona direndim, bağırdım ama beni boynumdan yakalamıştı.
Bana vurdu, vurdu...”
Bay Gilmer, Mayella'nın kendine gelmesini bekledi. Kız
mendilini büküp duruyordu, mendil terli bir urgan halini almıştı;
yüzünü silmek için düzelttiğinde ellerinin sıcaklığından kırış
kırış olmuş haldeydi. Bay Gilmer'ın soru sormasını bekledi ama
sormayınca, “Beni yere devirdi, boğazımı sıktı ve benden yararlandı,”
diye devam etti.
“Çığlık attın mı?” diye sordu Bay Gilmer. “Çığlık atıp direndin
mi?”
“ Attım tabii, avazım çıktığı kadar bağırdım, tekmeledim,
çığlık attım.”
“Sonra ne oldu?”
“Çok iyi hatırlamıyorum ama hatırladığım tek şey babam
içeri girmişti, başımda duruyor ve “Sana bunu kim yaptı? diye
231
soruyordu. Sonra bayılır gibi oldum, sonra Bay Tate'in beni yerden
kaldırdığını, kovanın yanına götürdüğünü hatırlıyorum.”
Besbelli ki Mayella'nın anlattığı hikâyeyle birlikte kendine
güveni gelmişti ama bu babasının küstah özgüveni gibi bir şey
değildi; gizlediği bir şey vardı, gözleri sabit bakan ama kuyruğu
titreyen bir kediye benziyordu.
“Gücünü toplayıp onunla boğuştuğunu söyledin, değil mi?
Canını dişine takarak?” diye sordu Bay Gilmer.
“Tabii,” dedi babası gibi Mayella.
“Senden sonuna kadar yararlandığını açıkça söylüyorsun,
değil mi?” |
Mayella'nın yüzü çarpıldı, yeniden ağlayacak diye korktum.
Oysa o, “İstediği şeyi benden aldı,” dedi.
Bay Gilmer eliyle başını silerek sıcağa dikkat çekti. “Şimdilik
bu kadar,” dedi tatlılıkla, “ama oradan ayrılma. O kötü, o büyük
Bay Finch'in sana soracak bazı soruları vardır bana sorarsan.”
“Mahkeme, savunma avukatına karşı tanıkta herhangi bir
önyargının oluşmasına yol açacak bir şey yapmayacaktır,” dedi
Yargıç Taylor, ciddi bir ifadeyle, “hiç değilse burada.”
Atticus gülümseyerek ayağa kalktı ama tanık kürsüsüne
doğru yürümek yerine ceketinin önünü açtı, başparmaklarını
yeleğine geçirdi, ağır ağır odanın karşı tarafındaki pencerelere
doğru yürüdü. Dışarı baktı ama dışarıda gördüğü şeylerle özellikle
ilgilenirmiş gibi değildi, daha sonra arkasına döndü, tanık
kürsüsüne doğru ağır adımlarla yürüdü. Kaç yıllık deneyimlerime
dayanarak, bir konuda bir karara varmaya çalıştığını
söyleyebilirdim.
“Bayan Mayella,” dedi gülümseyerek, “sizi korkutmaya
çalışmayacağım, şimdilik, bir süreliğine. Gelin sizi tanıyalım.
Kaç yaşındasınız?”
“On dokuz yaşında olduğumu söyledim ya, nah şurdaki
yargıca,” dedi içerlemiş gibi, yargıç kürsüsüne bakarak başını
salladı kız.
“Demek söylediniz ha, küçükhanım, demek söylediniz. Kusuruma
bakmayın, Bayan Mayella, yaşım ilerliyor ve eskisi gibi
232
iyi hatırlayamıyorum. Daha önce söylediğiniz şeyleri yeniden
sorabilirim, bana yanıt vermemezlik etmeyeceksinizdir herhalde,
öyle değil mi? Güzel.”
Mayella'nın yüzündeki ifadede, Atticus'un sandığı gibi kızın
onunla sahiden işbirliği yapmaya niyetli olduğunu gösteren bir
şey yoktu. Atticus'a öfkeyle bakıyordu.
“Benimle alay etmeye devam ederseniz tek kelime konuşmam,
bakın,” dedi.
“Ne dediniz, küçükhanım?” dedi Atticus şaşırarak.
“Benimle alay etmeye devam ederseniz.”
Yargıç Taylor, “Bay Finch'in seninle alay ettiği falan yok,”
dedi. “Neyin var senin?”
Mayella inik gözkapaklarının altından Atticus'a baktı ama
yargıca, “Bana küçükhanım demeye, Bayan Mayella demeye
devam ettiği sürece,” dedi, “onun küstahlığına katlanmak zorunda
değilim, onun küstahlıklarını dinlemeye gelmedim ben.”
Atticus yine pencerelere doğru yaptığı yürüyüşüne döndü,
durumla ilgilenmeyi Yargıç Taylor'a bıraktı. Yargıç Taylor, sizin
kendisine acımanıza yol açacak şeyler yapan türden biri
değildi ama kıza açıklamada bulunmaya çalışırken ona gerçekten
çok acıdım. “Bay Finch'in huyu öyledir,” dedi Mayella'ya.
“Yıllar yılı bu mahkemede birlikte çalıştık, Bay Finch herkese
kibar davranır. Seninle alay etmeye çalışmıyor, kibar davranmaya
çalışıyor. Onun huyudur bu.”
Yargıç arkasına dayandı. “Atticus, haydi gel de kovuşturmaya
devam edelim, bu arada tutanağa geçsin, tanığın sandığının
tam tersine tanıkla alay edilmemiştir.”
Merak ettim, acaba hayatında hiç ona “küçükhanım” ya
da “Bayan Mayella” diyen olmuş mudur; sıradan bir kibarlığı
hakaret saydığına göre hiç olmamış demek ki. Ne biçim bir
hayatı vardı acaba? Çok geçmeden öğrendim.
“On dokuz yaşında olduğunuzu söylemiştiniz,” diyerek
Atticus kaldığı yerden devam etti. “Kaç erkek, kaç kız kardeşiniz
var?” Pencerelerin bulunduğu yerden geriye dönerek tanık
kürsüsüne doğru yürüdü.
233
“Yedi,” dedi kız. Merak ettim, acaba hepsi okula ilk başladığım
gün bir örneğini gördüğüm kişiye benziyor muydu.
“En büyüğü siz misiniz? Kardeşlerin en büyüğü?”
“Evet.”
“Anneniz ne zaman ölmüştü?”
“Bilmiyorum... Çok oldu.”
“Hiç okula gittiniz mi?”
“Şurdaki şu babam kadar iyi okuyup yazabiliyorum.”
Şu anda okumakta olduğum Charles Dickens'ın romanındaki
Bay Jingle gibi konuşuyordu.
“Okula ne kadar devam ettiniz?”
“İki yıl... Üç... Bilmiyorum.”
Yavaş yavaş ama kesin şekilde Atticus'un sorularının şablonunu
anlamaya başlamıştım: Bay Gilmer'ın konu dışı ya da
davayla ilgisiz görmeyip itiraz etmediği sorulardan başlayarak
Atticus usulca EwelPların ev hayatının jüri üyelerinin gözünde
canlanmasını sağlamaya çalışıyordu. Jüri şunları öğrenmişti:
Aldıkları bağış çekleri aileyi beslemekten uzaktı, zaten babalarının
o paraları içkiye yatırdığına dair güçlü kuşkular vardı...
Bazen bataklıkta günlerce uyur, eve hasta dönerdi; hava
ayakkabı giymeyi gerektirecek kadar soğuk olmazdı pek ama
olduğu zaman da eski araba lastiği şeritlerinden kendinize mükemmel
ayakkabılar yapabilirdiniz; aileye gereken suyu çöplüğün
bir ucunda akan su kaynağından —-kaynağın çevresini
kendileri çöplerden temizliyordu— kovalarla taşırlardı; temizlik
söz konusu olduğunda herkes kendisinden sorumluydu: Yıkanmak
isteyen kendi suyunu kendisi taşırdı; yaşı küçük olan
çocuklar sürekli soğuk algınlığı yaşar, kaşınırlardı; ara sıra bir
kadın gelir Mayella'ya niçin okula devam etmediğini sorardı
—yanıtını kadın kâğıda yazmıştı; ailede okuma yazma bilen
iki kişi vardı, ötekilerin öğrenmesine gerek yoktu— babasının
onlara evde ihtiyacı vardı.
“Bayan Mayella,” dedi Atticus, elinde olmadan, “sizin gibi
on dokuz yaşında bir kızın arkadaşları olması gerekir. Arkadaşlarınız
kimler?”
234
Tanık sanki kafası karışmış gibi kaşlarını çattı. “Arkadaş
mı?”
“Evet, kendi yaşınızda ya da kendinizden büyük ya da küçük
birilerini tanımıyor musunuz? Kız erkek? Bildiğiniz arkadaş işte.”
Mayella'nın kendisi istemese de yatışmış olan hıncı yeniden
alevlenmişti. “Yine benimle alay mı ediyorsun, Bay Finch?”
Atticus bu soruya ses çıkarmadı, sorusunun yanıtı olarak
kabul etti.
“Babanızı seviyor musunuz, Bayan Mayella?” oldu ikinci
SOTUSU.
“Sevmek mi, ne demek istiyosun?”
“Yani sana iyi davranır mı, geçinmesi kolay bir adam mıdır,
demek istiyorum.”
“İdare eder ama bazen...”
“Ama bazen?”
Mayella babasına baktı, babası sandalyesini arkaya doğru
yatırıp tırabzana dayamıştı. Doğruldu ve kızının yanıtını
bekledi.
“Hiç,” dedi Mayella. “İdare eder dedim ya.”
Bay Ewell yeniden arkasına dayandı.
“Ama içki içtiği zamanlardan mı söz ediyorsun?” diye sordu
Atticus ve öylesine nazik bir şekilde sordu ki Mayella başıyla
onayladı.
“Hiç peşine takılıp seni kovalar mı?”
“Ne demek istiyosun?”
“Yani bazen... Kızınca seni hiç dövdü mü?”
Mayella çevresine baktı, eğilip mahkeme kâtibine baktı,
başını kaldırıp yargıca baktı. “Bu soruya yanıt verin, Bayan
Mayella,” dedi Yargıç Taylor.
“Babam hayatımda saçımın teline bile dokunmamıştır,”
dedi Mayella kararlı bir şekilde. “Bana hiç dokunmamıştır.”
Atticus'un gözündeki gözlük burnunun biraz aşağısına kaymıştı,
gözlüğünü yukarı itti. “Ev ziyaretimizi epeyce uzattık,
Bayan Mayella, artık davaya dönsek bence iyi olur. Galiba Tom
Robinson'a, gel de şu şeyi parçala, demiştiniz. Neydi o şey?”
235
“Şifoniyerli gardırop, bir tarafında çekmeceleri olan eski
bir gardırop.”
“Tom Robinson iyi tanıdığınız biri miydi?”
“Ne demek istiyosun?”
“Yani onun kim olduğunu, nerede yaşadığını biliyor muydunuz?”
Mayella başını sallayarak onayladı. “Kim olduğunu biliyodum,
her gün evin yanından geçiyodu.”
“Onu ilk kez mi çitten içeri çağırıyordunuz?”
Bu soru üzerine Mayella hafifçe yerinden sıçramıştı. Atticus,
daha önceki gibi yine pencerelerin bulunduğu yere doğru
ağır hac yolculuğuna çıkmıştı: Bir soru soruyor, sonra dışarı
bakarak sorunun yanıtını bekliyordu. Kızın elinde olmadan
sıçradığını görmemişti ama bana öyle geldi ki kımıldadığını
biliyordu. Atticus arkasına döndü, kaşlarını havaya kaldırdı.
“Onu...” diye başladı yeniden.
“Evet, tanıyordum.”
“Daha önce onu çitten içeri hiç çağırmamış mıydınız?”
Kız şimdi hazırlıklıydı, “Hayır çağırmadım, tabii ki çağırmadım,”
dedi.
“Bir kere söylemeniz yeter,” dedi Atticus sakince. “Daha
önce ona ufak tefek bazı işler yaptırmış mıydınız?”
“Yaptırmış olabilirim,” diye kabul etti Mayella. “Çevrede
bazı zenciler vardı.”
“Yaptırdığınız başka bir iş hatırlıyor musunuz?”
“Hayır.”
“Peki, şimdi neler olduğuna bakalım. Odada arkanıza döndüğünüz
zaman Tom Robinson arkanızdaydı, öyle demiştiniz,
değil mi?”
“Evet.”
“Sizi boynunuzdan yakaladığını söylediniz, size küfretmiş,
ayıp şeyler söylemiş. Doğru mu?”
“Doğru.”
Atticus'un belleği birden tıkır tıkır çalışmaya başlamıştı.
““Beni yakaladı, boğazımı sıktı, benden yararlandı!” dediniz.
Doğru mu?”
236
“Evet, öyle dedim.”
“Yüzünüze vurduğunu hatırlıyor musunuz?”
Tanık duraksadı.
“Boğazınızı sıktığından emin görünüyorsunuz. Bu sırada
siz onunla boğuşuyordunuz, hatırladınız mı? Tekme attınız,
avazınız çıktığı kadar bağırdınız. Yüzünüze tokat attığını hatırlıyor
musunuz?”
Mayella susuyordu. Kendi kendine bir şeyi açıkça hatırlamaya
çalışıyor gibiydi. Bir ara onun Bay Heck Tate ile benim
başvurduğumuz hileye başvurup sanki karşımızda biri varmış
gibi yaptığını düşündüm. Bay Gilmer'a baktı.
“Kolay bir soru sordum, Bayan Mayella, bir kez daha deneyeceğim.
O adamın yüzünüze vurduğunu hatırlıyor musunuz?”
Atticus'un sesi eskisi kadar rahat değildi; kuru, tarafsız,
avukat sesiyle konuşuyordu. “Yüzünüze vurduğunu hatırlıyor
musunuz?”
“Hayır, bana vurup vurmadığını hatırlamıyorum. Yani,
evet, hatırlıyorum, vurdu.”
“Yanıtınız en son söylediğiniz cümle mi?”
“Ha? Evet, vurdu... Hatırlamıyorum işte, tek kelimeyle hatırlamıyorum...
Her şey çok hızlı oldu.”
Yargıç Taylor sert sert Mayella*ya baktı. “Sakın ağlamaya
kalkma, genç bayan...” diye söze başladı ama Atticus araya
girdi: “Ağlamak istiyorsa, bırakın ağlasın, Sayın Yargıç. Zamanımız
çok.”
Mayella öfkeyle burnundan soluyordu, Atticus'a baktı. “Bütün
sorularınıza yanıt vereceğim, işte, beni buraya çıkarıp benimle
alay edeceksiniz, ha? Bütün sorularınıza yanıt vereceğim...”
“Çok güzel,” dedi Atticus. “Birkaç sorum daha var yalnızca.
Bayan Mayella, canınızı sıkıyor gibi olmayayım ama davalının
size vurduğunu, sizi boynunuzdan yakaladığını, boğazınızı
sıktığını, sizden yararlandığını söylediniz. Doğru kişiden söz
ettiğinizden emin olmaya çalışıyorum. Irzınıza geçen o adamın
kim olduğunu söyler misiniz?”
“Söylerim, işte şurdaki adam.”
237
Atticus davalıya döndü. “Tom, ayağa kalk. Bayan Mayella
sana uzun uzun iyice baksın. O adam bu adam mı, Bayan
Mayella?”
İnce gömleğinin altında Tom Robinson'ın omuzları hafifçe
dalgacıklandı. Ayağa kalktı, sağ elini sandalyesinin arkalığına
koyarak ayakta durdu. Tuhaf bir dengesizlik göze çarpıyordu
ama ayakta duruş tarzıyla ilgili değildi bu. Sol kolu sağ kolundan
tam otuz santim kısaydı ve cansızmış gibi sarkıyordu. Kolunun
ucunda küçük büzüşmüş bir el vardı. Ta balkondan bile
bu elin hiçbir işe yaramayan bir el olduğunu görebiliyordum.
“Scout,” diye fısıldadı Jem. “Scout bak! Peder, bu adam
sakat!”
Peder Sykes benim üzerimden eğilip Jem'e, “Elini çırçır
makinesine kaptırmıştı,” diye fısıldadı. “Bay Dolphus Raymond'ın
çırçır makinesine kaptırdı, çocukken... Bütün kasları
kemiklerinden ayrıldı.”
Atticus, “Irzınıza geçen adam bu adam mı?” diye sordu.
“Kesinlikle bu.”
Atticus'un bundan sonraki sorusu tek kelimelikti. “Nasıl?”
Mayella köpürdü. “Nasıl yaptı bilmiyorum ama yaptı...
Söyledim size öyle hızlı oldu ki her şey ben...”
“Şimdi sakin sakin konuşalım...” diye söz başladı Atticus
ama Bay Gilmer araya girerek itirazda bulundu: Atticus davayla
ilgisi olmayan şeyler söylemiyordu ama tanığı yıldırmaya
çalışıyordu.
Yargıç Taylor hemen güldü. “Aah, otur aşağı, Horace, hiç de
öyle bir şey yapmıyor. Tam tersine tanık Atticus'u yıldırıyor.”
Salonda gülen tek kişi Yargıç Taylor'dı. Bebekler bile suspustu,
acaba anneleri göğüslerine bastırıp boğdu mu onları
diye merak ettim.
“Pekiyi,” dedi Atticus, “Bayan Mayella, davalının boğazınızı
sıktığını ve sizi dövdüğünü söylediniz... Sinsice arkanızdan
gelip sizi bir vuruşta yere devirdiğini söylemediniz, siz arkanıza
döndünüz ve onunla yüz yüze geldiniz...” Atticus yine masasının
arkasına geçmişti, yumruğunun boğum yerlerini masaya
238
vurarak sözlerini vurguladı. “...tanıklık ifadenizde yeniden düşünmek
istediğiniz bir şey var mı?”
“Olmayan bir şey söylememi mi istiyosun?”
“Hayır, küçükhanım. Ne olduysa onu söylemenizi istiyorum.
Lütfen bize bir kez daha neler olduğunu anlatır mısınız?”
“Anlattım ya.”
“Arkanıza döndüğünüzü ve onunla yüz yüze geldiğinizi
söylediniz. Sonra boğazınızı sıkmış, öyle mi?”
“Öyle.”
“Demek ki sonra boğazınızı bıraktı ve size vurdu ha?”
“Vurduğunu söyledim.”
“Sağ yumruğuyla sizin sol gözünüzü morarttı.”
“Başımı eğdim... Yumruğu yalayıp geçti, öyle oldu. Ben
başımı eğdim, yumruk yalayıp geçti.” Mayella sonunda ışığı
görmüştü.
“Birden iyi hatırlamaya başladınız. Biraz önce pek iyi hatırlamıyordunuz,
öyle değil mi?”
“Bana vurdu demiştim.”
“Tamam. Boğazınızı sıktı, size vurdu, sonra ırzınıza geçti,
öyle değil mi?”
“Tabii öyle.»
“Siz güçlü bir kızsınız, bütün bunlar olurken ne yapıyordunuz?
Öylece ayakta mı dikiliyordunuz?”
“Söyledim ya size, avazım çıktığı kadar bağırdım, tekmeledim,
kurtulmaya çalıştım...”
Atticus gözlüğünü tutup çıkardı, iyi gören gözünü tanığa çevirdi,
soru üzerine soru sormaya başladı. Yargıç Taylor, “Teker
teker sorun, Atticus. Tanığa yanıt verecek zaman bırakın,” dedi.
“Peki, neden kaçmadınız?
“Çalıştım...”
“Çalıştınız ha? Neden kaçamadınız?”
“Beni... Beni tutup yere fırlattı. Evet, öyle oldu, beni yere
fırlattı, üzerime çıktı.”
“Bu arada siz hep bağırıyordunuz ha?”
“Tabii bağırıyordum.”
239
“Peki ama öteki çocuklar neden duymadı? Neredeydiler?
Çöplükte mi?”
Yanıt yoktu.
“Neredeydiler?”
Yanıt yoktu.
“Sizin çığlıklarınızı duyunca neden koşup gelmediler? Çöplük,
ormana göre daha yakın, öyle değil mi?”
Yanıt yoktu.
“Yoksa babanızı pencerede görünceye kadar çığlık atmadınız
mı? O zamana kadar çığlık atmak aklınıza gelmedi, öyle mi?”
Yanıt yoktu.
“Tom Robinson”ı görünce çığlık atmayıp ilk kez babanızı
görünce mi attınız? Öyle mi oldu?”
Yanıt yoktu.
“Sizi kim dövdü? Tom Robinson mı, babanız mı?”
Yanıt yoktu.
“Babanız pencereden neye tanık oldu, ırza geçme suçuna
mı yoksa olabilecek en iyi savunmaya mı? Niçin doğruyu söylemiyorsun,
kızım? Bob Ewell seni dövmedi mi?”
Atticus, Mayella'nın yanından döndüğünde sanki midesi
ağrıyormuş gibi görünüyordu ama Mayella'nın yüzünden korku
ve öfke okunuyordu. Atticus yorgun argın yerine oturdu,
mendiliyle gözlüğünün camlarını sildi.
Mayella'nın birden dili çözülmüştü. “Bir şey söylemek istiyorum,”
dedi.
Atticus başını kaldırıp baktı. “Olanları bize anlatmak mı
istiyorsun?”
Ama kız bu sesteki sevecenliği fark etmemişti. “Bir şey söylemek
istiyorum, bir daha hiçbir şey söylemeyeceğim. Oradaki
o zenci benden yararlandı, siz kibar beyler bu konuda bir şey
yapmak istemiyorsanız, o zaman hepiniz pis, kokuşmuş birer
korkaksınız, kokuşmuş birer korkak, hepiniz. Sizin o sözlerinizin
hepsi palavra... Küçükhanımlarınız, bayan Mayella”larınız
boş laf, Bay Finch...”
240
Bunları söyledikten sonra gerçekten gözyaşlarına boğuldu.
Öfkeli hıçkırıklarla omuzları sarsılıyordu. Dediğini de yaptı.
Hiçbir soruya yanıt vermedi, Bay Gilmer yeniden devam etmesi
için çaba gösterdiği zaman bile. Tahminime göre bu kadar
yoksul ve cahil biri olmasaydı, Yargıç Taylor onu duruşma
salonundaki herkese hakaret ettiği için hapse atardı. Nasıl oldu
pek anlamadım ama Atticus bir şekilde kızın yarasına basmıştı
ancak bunu yapmak hoşuna gitmiş gibi değildi. Başını eğip
oturdu, hiç kimsenin hiç kimseye Mayella*nın tanık kürsüsünden
kalkıp masasının yanından geçerken Atticus'a baktığı gibi
nefretle baktığını görmemiştim.
Bay Gilmer, Yargıç Taylor'a mola vermek istediklerini söyleyince
yargıç, “Hepimiz versek iyi olur. On dakika ara veriyoruz,”
dedi.
Atticus ile Gilmer yargıç kürsüsünün önünde buluşup fısıldaştılar,
daha sonra tanık kürsüsünün arkasındaki kapıdan
çıkıp gittiler, bu bizim de gerinebileceğimiz anlamına geliyordu.
Uzun bir sıranın en ucunda oturduğumu fark ettim, her yerim
uyuşmuş gibiydi. Jem ayağa kalktı, esnedi, Dill de öyle yaptı,
Peder Sykes şapkasıyla yüzünü sildi. Hava sıcaklığı rahat rahat
otuz derece vardır, dedi.
Basın için ayrılmış sandalyede sessizce oturan ve tanık ifadelerini
beyniyle sünger gibi emen Braxton Underwood sert
bakışlarla siyahların oturduğu balkonu taradı ve benimle göz
göze geldi. Burnundan bir horultu çıkaran Underwood başını
başka yöne çevirdi.
“Jem,” dedim, “Bay Underwood bizi gördü.”
“Zararı yok. Atticus'a söylemeyecek, Tribune'ün toplum
haberleri sayfasına koyacaktır.” Jem yeniden Dille döndü, herhalde
duruşmanın ince ayrıntılarını ona açıklıyordu ama o ince
ayrıntıların neler olduğunu merak ettim. Atticus ile Bay Gilmer
arasında hiçbir konuda uzun tartışma olmamıştı; Bay Gilmer
kovuşturmayı sanki istemeyerek yürütüyordu; tanıklar eşekler
gibi, yularlarını ele geçiren nereye isterse oraya gidiyordu, pek
az itiraz geliyordu. Ama Atticus'un bir keresinde bize dediğine
241
göre, Yargıç Taylor'ın duruşmalarında, kanıtlara dayanarak
katı yasa yorumları yapan bir avukat genelde sonunda yargıç
kürsüsünden katı talimatlar alırdı. Ben anlayayım diye bunu
şöyle anlattı; Yargıç Taylor tembel görünebilir, duruşmayı uyuyarak
yönetebilir ama ona pek geri adım attıramazsınız, denemeyen
bilmez. Atticus onun iyi bir yargıç olduğunu söylemişti.
Şimdi Yargıç Taylor salona dönmüştü, döner sandalyesine
oturdu. Yelek cebinden bir puro çıkardı, puroyu uzun uzun inceledi.
Dille hafif bir yumruk attım. Yargıcın sınavından geçen
puroyu şimdi feci bir ısırık bekliyordu. “Bazen seyretmek için
buraya geliriz,” diye açıkladım. “Öğle sonrasının gerisini bununla
geçirir. İzle de bak.” Yukarıdan kendisini seyredenlerden
haberi olmayan Yargıç Taylor puroyu ustalıkla dudaklarının
arasına yerleştirip, “Tüü!” diyerek o kesik uçtan kurtuldu.
Tükürdüğü şey doğruca tükürük hokkasına düştü, “şap” diye
çıkardığı sesi duyduk. “Kâğıtları çiğneyip top haline getirince
kimbilir ne biçim fırlatıyordur,” diye mırıldandı Dili.
Genelde ara verildiği zaman herkes dışarı çıkardı ama bugün
insanlar kımıldamıyordu. Hatta gençleri utandırmayı, yerlerini
kendilerine verdirmeyi başaramayan Aylaklar, duvarların
önünde ayakta dikilmeye devam ediyordu. Galiba Bay Heck
Tate ilçe tuvaletini mahkeme çalışanlarına ayırmıştı.
Atticus ile Bay Gilmer döndüler, Yargıç Taylor saatine baktı.
“Saat dört olmak üzere,” dedi, bu şaşırtıcıydı çünkü adliye binasının
saati şimdiye kadar en az iki kez çalmış olmalıydı ama ben
ne saatin çaldığını duymuştum ne de titreşimini hissetmiştim.
“Akşamüstü bitirmeye çalışalım mı?” diye sordu Yargıç
Taylor. “Ne dersin, Atticus?”
“Bence bitirebiliriz,” dedi Atticus.
“Kaç tanığın var?”
“Bir.”
“Peki, çağır.”
242
19
Thomas Robinson geldi, sağ kolunu sol kolunun altına götürüp
sağ kolunun yardımıyla sol kolunu havaya kaldırdı, İncil'e
doğru itti, lastiğe benzeyen sol elini siyah kitaba değdirmeye
çalıştı. Sağ elini kaldırırken işe yaramaz olan el İncil'in üzerinden
kaydı ve kâtibin masasına çarptı. Elini yeniden üzerine
koymaya çalışıyordu ki Yargıç Taylor homurdandı: “Tamam
tamam, Tom.” Tom yemin etti, tanık sandalyesine geçti. Atticus
hemen ondan anlatmaya başlamasını istedi.
Tom yirmi beş yaşındaydı; evli ve üç çocukluydu; daha önce
de mahkemeye çıkmış, uygunsuz davranışlardan dolayı otuz
gün ceza almıştı.
“Uygunsuz bir şey olmalı,” dedi Atticus. “Neydi o uygunsuz
davranış?”
“Bir adamla dövüştüm, beni bıçaklamaya çalıştı.”
“Başarabildi mi?”
“Evet efem, azıcık, sahiden yaralayacak kadar değil ama.
Bak...” Tom sol omzunu açtı.
“Evet,” dedi Atticus. “İkiniz de mahküm oldunuz.”
“Evet efem, ben içerde yattım çünkü para cezasını ödeyemedim.
Öteki adam ödedi.”
Dill benim üzerimden eğildi, Jem'e Atticus'un ne yaptığını
243
sordu. Atticus jüriye Tom'un saklayacak hiçbir şeyinin bulunmadığını
göstermeye çalışıyordu.
“Mayella Violet Ewell ile tanışıyor muydunuz?” diye sordu
Atticus.
“Evet efem, her gün tarlaya giderim, tarladan dönerken
evlerinin önünden geçerimss.”
“Kimin tarlasına?”
“Bay Link Deas'ın tarlasında pamuk topluyorum.”
“Kasım ayında pamuk mu topluyordun?”
“Hayır efem, güzün ve kışın onun bahçesinde çalışıyorum.
Bütün yıl nerdeyse hep onun yanında çalışırım ben, bissürü
ceviz ağacı falan var da.”
“İşe gidip gelirken Ewell'ların evinin önünden geçmek zorunda
olduğunu söyledin. Geçecek başka bir yol var mı?”
“Hayır efem, bildiğim başka yol yok.”
“Tom, Mayella seninle hiç konuşmuş muydu?”
“E, tabii, efem, geçerken şapkamı çıkarırım, bir gün çiti
geçip içeri girmemi ve bir dolabı parçalamamı istedi.”
“O... Şifoniyerli gardırobu parçalamanı ne zaman istedi?”
“Bay Finch, ta geçtiğimiz ilkbaharda oldu bu. Hatırlıyorum
çünkü odun kırma zamanıydı, yanımda çapam vardı. Bu çapa
dışında yanımda bir şey olmadığını söyledim ama onda küçük
balta varmış. Bana küçük baltayı verdi, dolabı parçaladım.
“Sana beş sent vermem gerekiyor herhalde, öyle değil mi?” dedi,
ben de, “Hayır, bayan, borcunuz yok,” dedim. Sonra eve gittim.
Bay Finch, bunlar ta geçen ilkbaharda oldu, aradan bir yıldan
fazla geçti.”
“O eve bir daha hiç gittin mi?”
“Evet, efem.”
“Ne zaman?”
“E, pek çok kereler.”
Yargıç Taylor'ın eli otomatik olarak tokmağa gitmek üzere
kalktı ama gitmeden indi. Aşağıdaki mırıltılar onun uyarısına
gerek kalmadan kesildi.
“Hangi koşullarda?”
244
“Nasıl yani, efem?”
“Niçin pek çok kereler çiti geçip içeri girdin?”
Tom Robinson'ın kırışan alnı düzeldi. “Beni çağırıyordu,
efem. Ne zaman geçsem bana yaptıracağı küçük bir iş oluyordu
anladığıma göre — odun kırmak, yonga hazırlamak, su taşımak
gibi. O kırmızı çiçekleri her gün suluyordu...”
“Bu hizmetlerine karşılık para ödüyor muydu?”
“Hayır efem, bana beş sent ödemek istediği o ilk işten sonra,
hayır. Ona yardım etmek beni sevindiriyordu, Bay Ewell ona
hiç yardım etmiyor gibiydi, çocuklar da öyle, verecek beş senti
olmadığını da biliyordum.”
“Öteki çocuklar neredeydi?”
“Hep ortalıktaydılar, ortalıkta dolaşıyorlardı. Ben çalışırken
bana bakıyorlardı, bazıları, bazıları da pencereye geliyordu.”
“Bayan Mayella seninle konuşur muydu?”
“Evet efem, benimle konuşurdu.”
Tom Robinson ifade verirken bana öyle geldi ki Mayella
Ewell dünyanın en yalnız insanıydı. Hatta evinden yirmi beş
yıldır dışarı çıkmamış olan Öcü Radley”den bile yalnızdı. Ona
arkadaşı olup olmadığını sorduğu zaman Atticus'un ne demek
istediğini bile anlamamış gibiydi, kendisiyle alay ettiğini sanmıştı.
Jem'in melez dediği çocuklar kadar hüzün verici olduğunu
düşündüm: Beyaz insanların onunla ilişkisi olamazdı çünkü
kız domuzların arasında yaşıyordu; zencilerin onunla ilişkisi
olamazdı çünkü kız beyazdı. Zencilerin arkadaşlığını tercih
eden Bay Dolphus Raymond gibi yaşayamazdı çünkü bir ırmak
kıyısına sahip değildi, eski ve nüfuzlu bir aileden gelmiyordu.
Hiç kimse Ewelblar için, “Onların âdeti böyledir,” demiyordu.
Maycomb onlara yardım sepetleri veriyordu, para yardımında
bulunuyordu ama onları elinin tersiyle itiyordu. Tom Robinson
belki de kıza nazik davranan tek kişiydi. Ama kız Tom'un
kendisinden yararlandığını söylemişti, ayağa kalktığı zaman
adama sanki iğrenç bir pisliğe bakar gibi bakmıştı.
“Hiç,” diye söze başlayarak Atticus düşüncelerimin arasına
girdi, “herhangi bir şekilde Ewel'ların evine gittin mi... Hiç
kimse açıkça davet etmediği halde o eve hiç adım attın mı?”
245
“Hayır efem, Bay Finch, hiç gitmedim. Bunu yapmam efem.”
Atticus bir tanığın yalan mı yoksa doğru mu söylediğini
anlamanın bir yolunun seyretmekten ziyade dinlemekten geçtiğini
söylerdi: Onun bu testini uyguladım — Tom bir solukta
üç kez inkâr etti ama sesinde hiçbir ağlamaklılık izi olmadan,
sakince yaptı bu işi, çok fazla itiraz etmişti ama ona inanırken
buldum kendimi. Saygın bir zenciye benziyordu, saygın hiçbir
zenci kendiliğinden birinin avlusuna girmezdi.
“Tom, geçen yıl 21 Kasım akşamı ne oldu?”
Aşağıdaki dinleyicilerin hepsi topluca soluk alıp öne eğildi.
Arkamızdaki zenciler de aynı şeyi yaptı.
Tom siyah kadife gibi kapkara bir zenciydi, parlak olmayan,
yumuşak kadifemsi bir siyah. Gözlerinin akı yüzünde parlıyordu,
konuştuğu zaman dişlerinin parlaklığını gördük. Sakat
olmasaydı kusursuz bir insan örneği olacaktı.
“Bay Finch,” dedi, “o akşam her zamanki gibi evime gidiyordum,
Ewelların evinin yanından geçerken Bayan Mayella
verandadaydı, kendisinin dediği gibi. Ortalık sakin görünüyordu,
nedenini pek bilmiyorum. Neden diye düşünüyordum,
ordan geçerken bana biraz gelir misin, dedi, bana biraz yardım
eder misin, dedi. E, sonra çitten içeri girdim, yapılacak ne iş
var diye çevreme baktım, hiçbir şey yoktu, bana, “Evin içinde
yapılacak bir şey var,” dedi. Eski kapı menteşelerinden çıkmış,
düşmek üzereymiş. Ben de ona, “Tornavidanız var mı, Bayan
Mayella?” dedim. Var tabii, dedi. Ben de merdivenden yukarı
çıktım, bana içeri gel diye işaret etti, ben de ön odaya girdim,
kapıya baktım. Bayan Mayella bu kapının bir şeyi yok dedim,
kapıyı açtım kapadım, menteşeler iyi görünüyordu. Sonra kız
kapıyı yüzüme kapattı. Bay Finch, bir yandan merak ediyordum,
neden ortalık o kadar sessizdi, sonra fark ettim ki çocuklar
evde değildi, bir teki bile, bunun üzerine Bayan Mayella
çocuklar nerede, diye sordum.”
Tom'un siyah kadifemsi derisi parlamaya başlamıştı, eliyle
yüzünü siliyordu.
246
“Çocuklar nerde dedim,” diye devam etti, “o da bana —gülüyormuş
gibiydi— kasabaya dondurma almaya gittiler, dedi.
“Yedi tane beş sent biriktirmek koca bir yılımı aldı ama biriktirdim,?
dedi. “Hepsi kasabaya gitti, dedi.”
Tom'un rahatsızlığı nemden kaynaklanmıyordu. “O zaman
sen ne dedin, Tom?” diye sordu Atticus.
““Oo, Bayan Mayella onlara dondurma almanız çok güzel,”
gibi bi şeyler dedim. O da bana, “Öyle mi diyosun?” dedi. Benim
ne demek istediğimi anladığını sanmıyorum. Ben onun böyle
para biriktirmesinin ve onlara dondurma almasının güzel bir
şey olduğunu söylemek istedim.”
“Seni anlıyorum, Tom, devam et,” dedi Atticus.
“Ben en iyisi gideyim dedim ona, yapacak bir iş yoktu ama
o var dedi, ne olduğunu sordum, şu sandalyeye çıkıp, dolabın
üstündeki kutuyu alır mısın, dedi.”
“Bahçede parçaladığın o dolap değildi bu, değil mi?” diye
sordu Atticus.
Tanık gülümsedi. “Hayır efem, başka bir dolaptı. Oda yüksekliğindeydi.
Ben de dediğini yaptım, tam dolabın üstüne uzanmıştım
ki... Kız bacaklarıma sarıldı, beni bacaklarımdan yakaladı,
Bay Finch. Öyle korktum ki aşağıya atladım, sandalyeyi
devirdim — ben oradan ayrıldığımda odada karışıklık yoktu,
bir tek sandalye devrilmişti. Tanrı huzurunda yemin ederim.”
“Sen sandalyeyi devirdikten sonra ne oldu?”
Tom Robinson sıkışmış gibiydi. Atticus'a baktı, sonra jüriye
baktı, sonra salonun karşı tarafında oturan Bay Underwood'a
baktı.
“Tom, sadece doğruyu söyleyeceğine yemin etmiştin. Anlatır
mısın bize?”
Tom kaygılı bir şekilde eliyle ağzını sildi.
“Daha sonra ne oldu?”
“Soruya yanıt ver,” dedi Yargıç Taylor. Purosunun üçte biri
bitmişti.
“Bay Finch, sandalyeden indim, arkama döndüm, kız bir
şekilde üzerime atıldı.”
247
“Üzerine mi atıldı? Öfkeyle mi?”
“Hayır efem, beni... Bana sarıldı. Kollarını belime doladı.”
Bu kez Yargıç Taylor'ın tokmağı güm diye masaya indi,
inmesiyle birlikte salondaki tavan ışıkları yandı. Karanlık basmış
değildi ama öğleden sonra güneşi pencerelerden çekilmişti.
Yargıç hızla düzeni sağladı.
“Daha sonra ne yaptı?”
Tanık güçlükle yutkundu. “Uzanıp beni öptü, yanağımdan.
Daha önce hiç yetişkin bir adamı öpmediğini söyledi, bir zenciyi
de öpebilirmiş. Babasının ona yaptığı şeyler sayılmazmış.
“Sen de beni öp, zenci,” dedi. Ben de ona, “Bayan Mayella, bırakın
gideyim,” dedim, kaçmaya çalıştım ama kapıya dayandı,
ben de itmek zorunda kaldım. Ona zarar vermek istemedim,
Bay Finch, “Bırak geçeyim,” dedim ama tam ben bunu söylediğimde
Bay Ewell pencereden bağırmaya başladı.”
“Ne dedi?”
Tom Robinson yeniden yutkundu, gözleri büyüdü. “Burada
söylemem uygun olmaz... Buradaki insanların, çocukların
duyması uygun olmaz...”
“Ne dedi, Tom? Ne dediğini jüriye söylemek zorundasın.”
Tom Robinson sımsıkı gözlerini kapattı. ““Seni pis orospu,
seni öldüreceğim!”
“Sonra ne oldu?”
“Bay Finch, öyle hızlı koşuyordum ki sonra ne oldu bilmiyorum.”
“Tom, Mayella Ewell'ın ırzına geçtin mi?”
“Geçmedim, efem.”
“Herhangi bir şekilde ona zarar verdin mi?”
“Vermedim, efem.”
“O sana sırnaşırken ona direndin mi?”
“Bay Finch, direnmeye çalıştım. Ona çirkinleşmeden direnmeye
çalıştım. Çirkinleşmek istemedim, itmek falan istemedim.”
Bana öyle geldi ki Tom Robinson'ın tavırları yöntem bakımından
Atticus'unki kadar iyiydi. Babam bana daha sonra
açıklayıncaya kadar Tom'un çıkmazını anlayamadım; hiçbir
248
hal ve koşulda beyaz bir kadına vurmaya cesaret edip de hayatta
kalmayı umamazdı, bu yüzden ilk fırsatta kaçmıştı... Bu
da kesin olarak suçluluğunun işaretiydi.
“Tom, bir kez daha Bay Ewell'a dönelim,” dedi Atticus.
“Sana bir şey dedi mi?”
“Hayır, bi şey demedi, efem. Belki beni bulsa bi şey diyecekti...”
“Bu kadar yeter,” diye söze karıştı Atticus. “Duyduğun şeyleri
kime söylemişti?”
“Bayan Mayella'ya bakıyor, onunla konuşuyordu, Bay Finch.”
“Sen sonra kaçtın ha?”
“Tabii, efem.”
“Neden kaçtın?”
“Korktum, efem.”
“Niçin korktun?”
“Bay Finch, ben gibi bir zenci olsanız siz de korkardınız.”
Atticus oturdu. Bay Gilmer tanık kürsüsüne doğru yürüyordu
ama o daha kürsüye varamadan Bay Link Deas dinleyicilerin
arasından ayağa kalktı ve bir duyuruda bulundu:
“Hepinizin hemen şimdi bir şeyi bilmesini istiyorum. Bu
çocuk tam sekiz yıl benim yanımda çalıştı, en ufak bir hatasını
görmedim. Hem de hiç.”
Yargıç Taylor cin gibi uyanıktı ve “Kapayın çenenizi, bayım!”
diye kükredi. Yüzü de kıpkırmızı olmuştu. Nasıl olduysa konuşması
purodan dolayı en küçük şekilde bozulmuş değildi. “Link
Deas,” diye bağırdı, “söylemek istediğiniz bir şey varsa zamanı
gelince yemin ederek söylersiniz ama o zamana kadar mahkeme
salonunu terk edin, ne dediğimi duydunuz mu? Çıkın buradan,
bayım, duyuyor musunuz? Bir daha böyle şey istemem!”
Yargıç Taylor, Atticus'a öfkeyle baktı, konuşsana dermiş
gibiydi ama Atticus başını eğdi, gizli gizli güldü. Atticus'un
bana söylediği bir şeyi hatırladım, Yargıç Taylor'ın görev başındayken
söylediği bazı sözler sınırı aşarmış ama pek az avukat
bu konuda bir şey yaparmış. Jem'e baktım ama Jem başını iki
yana sallıyordu. “Jüridekilerden birinin ayağa kalkıp bunları
249
söylemesi gibi bir şey değil bu,” dedi. “Öyle olsa farklı olurdu.
Bay Link sadece asayişi ya da onun gibi bir şeyi bozdu.”
Yargıç Taylor zabıt kâtibine, “Bay Finch, ben gibi bir zenci
olsanız siz de korkardınız!”dan sonra bir şey yazdıysa, onların
hepsini silmesini söyledi, jüri üyelerinden de, araya giren konuşmaları
dikkate almamalarını istedi. Kuşku dolu gözlerle ortadaki
koridora bakıyordu, galiba Bay Link Deas'in salonu tamamen
terk etmesini bekledi. Sonra, “Devam edin, Bay Gilmer,” dedi.
“Bir keresinde uygunsuz davranışlarınızdan ötürü otuz
günlük hapis cezasına mahküm olduğunuzu söylediniz, Bay
Robinson, değil mi?” diye sordu Gilmer.
“Evet efem.”
“O zencinin işini bitirdiğiniz zaman adam ne haldeydi?”
“O beni dövmüştü, Bay Gilmer.”
“Evet ama bunun için mahküm oldunuz, öyle değil mi?”
Atticus başını kaldırdı. “Kabahate giriyordu bu ve kayıtlarda
var, Sayın Yargıç.” Atticus'un sesi yorgun gibiydi.
“Yine de tanık yanıtlayacak,” dedi Yargıç Taylor, aynı şekilde
yorgun bir sesle.
“Evet efem, otuz güne mahküm oldum.”
Bay Gilmer'ın jüriye, uygunsuz davranıştan mahküm olmuş
birinin gönlünde Mayella Ewell'dan yararlanmak gibi bir şeyin
yatmasının çok mümkün olduğunu samimiyetle söyleyeceğini,
onu ilgilendiren tek nedenin bu olduğunu biliyordum. Bu tür
nedenler işe yarardı.
“Robinson, şifoniyerli gardıropları tek elinle parçalayıp
odun yapmakta üstüne yok, öyle değil mi?”
“Evet efem, herhalde öyle.”
“Bir kadının boğazını sıkıp yere fırlatacak kadar güçlüsün,
ha?”
“Böyle bir şey yapmadım hayatımda, efem.”
“Ama bunu yapacak kadar güçlüsün, değil mi?”
“Öyleyim herhalde, efem.”
“Uzun zamandır kızda gözün vardı, öyle değil mi, genç
adam?”
250
“Hayır efem, ona hiç bakmadım.”
“O halde bütün o odun kırma ve taşıma işlerini sırf kibarlığından
mı yaptın, genç adam?”
“Kıza yardımcı olmaya çalışıyodum efem.”
“Ne kadar cömertsin, her zamanki işinden çıktıktan sonra
kendi evinde de ufak tefek işlerin olurdu herhalde, değil mi?”
“Evet efem.”
“Bayan Ewell'ın işlerini yapacağına niçin onları yapmıyordun?”
“Onları da yapıyordum, efem.”
“Çok işin vardı. Niçin?”
“Ne niçin, efem?”
“O kadının işlerini yapmaya niçin bu kadar hevesliydin?”
Tom Robinson durakladı, bir yanıt arıyordu. “Dedim ya,
ona yardım edecek kimse yok gibiydi...”
“Bay Ewell'ın ve yedi çocuğun bulunduğu evde mi, be
adam?”
“Evet işte, hiçbiri ona yardım etmezmiş gibiydi, diyorum
size...”
“Yani sen o odun kırma işlerini falan sırf iyiliğinden yaptın
ha?”
“Ona yardım etmek istedim, diyorum.”
Bay Gilmer jüriye kötü kötü gülümsedi. “Aman ne kadar
iyi bir adammışsın, anladığımıza göre bütün o işleri tek kuruş
almayı düşünmeden yapmışsın.”
“Evet efem. Kız için gerçekten üzüldüm, öbürlerinden çok
daha fazla didiniyodu...”
“Onun için üzüldün, sen üzüldün ha?” Bay Gilmer bağırmak
üzereydi.
Tanık, yaptığı hatayı anladı, sandalyesinde tedirgin bir şekilde
kımıldadı. Ama olan olmuştu. Aşağıdakilerden hiç kimse
Tom Robinson”ın yanıtından hoşlanmamıştı. Bay Gilmer uzun
süre insanların sakinleşmesini bekledi.
“Evet, sen her zamanki gibi evin yanından geçiyordun,”
dedi, “kız seni içeri çağırdı, şifoniyerli gardırobu parçalamanı
istedi.”
251
“Hayır efem.”
“Evin yanından geçtiğini inkâr mı ediyorsun be adam?”
“Hayır efem, kız bana evde yapılacak bir iş olduğunu
söyledi...”
“Kız senden bir dolabı parçalamanı istediğini söylüyor, öyle
değil mi?”
“Hayır efem, öyle değil.”
“Yani kızın yalan söylediğini mi söylüyorsun?”
Atticus ayaktaydı ama Tom Robinson'ın ona ihtiyacı yoktu.
“Yalan söylüyor demiyorum, Bay Gilmer, yanlış hatırladığını
söylüyorum.”
Mayella'nın anlattığı şekliyle olayların gelişimine bir kez
daha göz atmak isteyen Bay Gilmer'ın sorduğu daha sonraki
on soruya tanığın verdiği yanıt hiç değişmedi: Yanlış hatırlıyor.
“Bay Ewell seni evden kovalamadı mı, be adam?”
“Hayır efem, sanmıyorum.”
“Sanmıyorum ne demek?”
“Yani orada o kadar uzun kalmadım ki beni kovalasın,
demek istiyorum.”
“Bu konuda bu kadar dürüstsen, neden o kadar hızlı koştun?”
“Çok korktuğumu söylüyorum, efem.”
“Eğer vicdanın rahattıysa, neden o kadar korktun?”
“Daha önce söyledim ya, bir zencinin böyle... zor bir duruma
düşmesi tehlikeliydi.”
“Ama sen zor durumda değildin, Bayan Mayella'ya direndiğini
söyledin ifadende. Senin gibi koca bir zenciyi kızın yaralayacağından
çok korktuğun için mi kaçtın?”
“Hayır efem, şimdiki gibi mahkemeye çıkmaktan korktum
ben.”
“Tutuklanmaktan mı korktun, yaptığın şeyi kabullenmek
zorunda kalmaktan mı?”
“Hayır efem, yapmadığım şeyi kabullenmek zorunda kalmaktan.”
“Bana saygısızlık mı ediyorsun sen?”
“Hayır efem, yapmam öyle şey.”
252
Bay Gilmer'ın çapraz sorgulamasının bu kadarını dinleyebildim
çünkü Jem, DilPi alıp çıkmamı söyledi. Nedense Dill
ağlamaya başlamıştı ve susmuyordu; başlangıçta sessizce ağlamıştı,
sonra hıçkırıklarını balkondakilerin bazıları duymuştu.
Jem onunla birlikte gitmezsem beni göndermesini bileceğini
söyledi, Peder Sykes da gitmemi söyleyince gittim. O gün Dilin
bir şeyi yok gibiydi ama evden kaçmanın sarsıntısını tam olarak
atlatamamış olabilirdi.
“Kendini iyi hissetmiyor musun?” dedim, merdivenlerin
yanına geldiğimizde.
İkimiz güney taraftaki merdivenden aşağı koşarken Dill
kendini toparlamaya çalışıyordu. En üstte tek başına duran
kişi Bay Link Deas'tı. Onun yanından geçerken, “Bir şey mi
oldu, Scout?” diye sordu. “Hayır, efendim,” diye yanıt verdim
omzumun üstünden. “Dill rahatsızlandı da.”
“Gel ağaçların altına gidelim,” dedim. “Sıcak sana dokundu
bence.” Yeşil yapraklı meşe ağaçlarının en şişmanını seçtik ve
altına oturduk.
“O adama dayanamadım, hepsi bu,” dedi Dill.
“Kime, Tom'a mı?”
“O yaşlı adam Gilmer'ın onunla o kadar iğrenç şekilde konuşmasına...”
“Dill, onun işi bu. Savcılar olmasa... Savunma avukatları
da olmazdı bence.”
Dill soluğunu sakince bıraktı. “Bütün bunları biliyorum,
Scout. Söyleyiş tarzı midemi bulandırdı, basbayağı bulandırdı.”
“Böyle davranmak zorundaydı, Dill, onun işi...”
“Ama ötekilere...”
“Dill, onlar kendi tanıklarıydı.»
“Ama Bay Finch, Mayella ile Bay Ewell'a öyle davranmadı.
O adamın ona durmadan “be adam? deyişi, onunla alay edişi,
adamın her yanıtından sonra jüriye bakışı...”
“Peki ama Dili, adam ne de olsa bir zenci.”
“Hiç umurumda değil. Onlara öyle davranmak hiç doğru
değil, hiç doğru değil. Hiç kimsenin öyle konuşmaya hakkı
yok, mide bulandırıcı bir şey.”
253
“Bay Gilmer öyledir. Dill, o her zaman öyle davranır. Birine
saldırdığı zaman nasıl saldırdığını henüz görmedin. Ha,
bir keresinde... Şey, bugün Bay Gilmer saldırabileceğinin yarısı
kadar bile saldırmaya çalışmadı bence. Hep böyle yaparlar,
yani dava vekilleri.”
“Bay Finch yapmıyor.”
“O bir örnek değil, Dill o...” Belleğimde Bayan Maudie
Atkinson'ın sivri bir sözünü bulmaya çalışıyordum. Buldum:
“ Atticus sokakta neyse mahkeme salonunda da odur.”
“Benim demek istediğim bu değil.”
“Ne demek istediğini biliyorum, oğlum,” dedi arkamızdan
biri. Bu sesin ağacın gövdesinden geldiğini düşündük ama Bay
Dolphus Raymond'a aitti. Ağacın arkasından bize bakıyordu.
“Fazla duygusal olduğunuzdan değil ama midenizi bulandırıyor,
öyle değil mi?”
254
20
“Gel buraya, oğlum, mide bulantını geçirecek bir şey var bende.”
Başka zaman olsa Bay Dolphus Raymond kötü bir adam
olduğu için davetini gönülsüzce kabul ederdim ama Dili izledim.
Nedense Bay Raymond'la dost olursak Atticus'un bundan
hoşlanmayacağını düşünüyordum, Alexandra Hala da
hoşlanmayacaktı.
“Al,” dedi, DilPe içinde kamışlar bulunan kesekâğıdını
uzattı. “Esaslı bir yudum al, midenin bir şeyi kalmaz.”
Dill kamışlardan bir yudum aldı, gülümsedi, uzun uzun içti.
“Ha ha,” dedi Bay Raymond, bir çocuğu baştan çıkarmak
hoşuna gitmişti besbelli.
“Dill, dikkatli ol bak ama,” dedim.
Dill kamışları bıraktı ve sırıttı. “Scout, kola bu be.”
Bay Raymond doğrulup oturarak sırtını ağaca dayadı. Daha
önce yerde uzanıyordu. “Siz küçükler beni sakın ele vermeyin,
olur mu? Yoksa itibarım iki paralık olur.”
“Yani bu kesekâğıdından içtiğiniz şeyin Coca-Cola olduğunu
mu söylemek istiyorsunuz? Sadece Coca-Cola?”
“Evet, küçükhanım,” diyerek başını salladı Bay Raymond.
Bay Raymond'ın kokusu hoşuma gitti; deri, at ve pamukçe-
255
kirdeği karışımı bir şeydi. Hayatımda gördüğüm, İngiliz jokey
çizmeleri giyen tek kişiydi. “İçtiğim bu işte, çoğu zaman.”
“O zaman demek ki numara yapı... Özür dilerim efendim,”
diyerek dilimi tuttum. “Sizi üzmek...”
Bay Raymond kıkır kıkır güldü, hiç de alınmış gibi görünmüyordu,
ben de çok çekinerek bir soru sormaya çalıştım: “Neden
öyleyse başka bir şey içermiş gibi yapıyorsunuz?”
“Oo, evet, neden numara yaptığımı soruyorsun? Çok basit,”
dedi. “Bazı insanlar... Yaşam tarzımdan hoşlanmıyor. E,
ben de cehenneme kadar yolunuz var diyebilirim, hoşlanıp hoşlanmamanız
umurumda değil, diyebilirim. Hoşlanıp hoşlanmamanız
umurumda değil diyorum demesine ama cehenneme
kadar yolunuz var demiyorum, anlıyor musunuz?”
Dille ikimiz, “Hayır, efendim,” dedik.
“Benden hoşlanmamak için bir nedenleri olsun istedim, anlıyor
musunuz? Bir nedene sığınmak insanlara iyi geliyor. Pek
ender geliyorum ama kasabaya geldiğimde, bu kesekâğıdından
biraz içer, biraz zikzak yaparsam insanlar Dolphus Raymond
viskinin kölesi olmuş diyebiliyorlar... Bu yüzden alışkanlıklarını
değiştirmesine olanak yok. Elinde değil. Böyle yaşamasının
nedeni bu.”
“Kendinizi olduğunuzdan daha kötü göstermek dürüstçe
bir şey değil, Bay Raymond.”
“Dürüstçe değil ama insanlara yararı oluyor. Aramızda kalsın,
küçükhanım, ben pek içki içmem ama benim neden böyle
yaşadığımı, böyle yaşamak istediğim için böyle yaşadığımı asla,
asla anlamıyorlar.”
Çocukları melezleştiren, bunu kimin bilip kimin bilmediğini
umursamayan bu günahkâr adamı dinlememem, burada bulunmamam
gerektiği duygusu içindeydim ama çok büyüleyici
biriydi. Kendi kendine karşı hile yapan birine hiç rastlamamıştım.
Ama bu çok gizli sırrını bize niçin açmıştı? Nedenini
kendisine sordum.
“Çünkü sizler çocuksunuz, anlayabilirsiniz,” dedi, “ayrıca
şunu da duymuştum...”
256
Başıyla DilPi gösterdi: “Olup bitenlere şu oğlanın henüz aklı
tam ermiyor, biraz daha büyüsün midesi de bulanmaz, ağlamaz
da. Belki de her şeyi... doğru bulmasa bile ağlamaz, biraz daha
büyüsün yeter ki.”
“Neye ağlamam, Bay Raymond?” Dilin erkekliği kabarmaya
başlıyordu.
“Bazı insanların hayatlarını bazı insanların hiç düşünmeden
cehenneme çevirmesine ağlamazsın. Beyaz insanların, bir
an olsun siyahların da insan olduklarını düşünmeden onların
hayatlarını cehenneme çevirmelerine ağlamazsın.”
“Atticus siyah insanları aldatmanın beyazları aldatmaktan
on kat daha kötü olduğunu söyler,” diye mırıldandım. “Bir
insanın yapabileceği en kötü şeyin bu olduğunu söyler.”
Bay Raymond şöyle dedi: “Bana kalırsa... Bayan Jean Louise,
babanızın sıradan bir adam olmadığını bilmiyorsunuz, bunu
anlamanıza daha birkaç yıl var, daha dünyayı ne kadar tanıyorsunuz
ki. Hatta bu ilçeyi bile görmüş değilsiniz daha ama
tek yapmanız gereken şey şimdi mahkeme salonuna dönmek.”
Bu söz üzerine birden hatırladım; Bay Gilmer'ın çapraz sorgulamasının
neredeyse tamamını kaçırıyorduk. Güneşe baktım,
güneş meydanın batı tarafındaki dükkânların tepelerinin arkasında
hızla kaybolmak üzereydi. İki arada bir derede kalmıştım,
hangisini seçmek istediğimi bilemiyordum: Bay Raymond'ı
mı yoksa 5. Bölge Mahkemesi'ni mi. “Haydi gel, Dill,” dedim,
“şimdi iyisin değil mi?”
“Evet. Sizinle tanıştığıma memnun oldum, Bay Raymond,
içeceğiniz de mideme çok iyi geldi, teşekkür ederim.”
Adliye binasına koştuk, merdivenlerden çıktık, iki kat yukarı
tırmandık, balkon tırabzanını izleyerek yan yan ilerledik.
Peder Sykes yerlerimizi kimseye kaptırmamıştı.
Mahkeme salonu sessizdi, yine merak ettim, acaba bebekler
nereye gitmişti? Yargıç Taylor'ın purosu ağzının ortasında
kahverengi bir leke gibi duruyordu; Bay Gilmer masasının üzerindeki
sarı bloknotlardan birine bir şeyler yazıyor, eli hızla
257
hareket eden mahkeme kâtibini geçmeye çalışıyordu. “Tüh
be,” diye mırıldandım, “kaçırdık.”
Atticus jüriye seslenen konuşmasının yarısına gelmişti.
Sandalyesinin yanında duran evrak çantasından bazı kâğıtlar
çıkarmış olmalıydı çünkü kâğıtlar masasının üzerinde duruyordu.
Tom Robinson o kâğıtlarla oynamaktaydı.
“...bu adam, destekleyici herhangi bir kanıt olmadan cezası
ölüm olan bir suçla suçlanıyor ve şu anda ölümle yargılanmakta...”
Jem'e hafif bir yumruk attım. “Konuşmaya başlayalı ne
kadar oldu?”
“Kanıtları tek tek gözden geçirmeyi biraz önce tamamladı,”
diye fısıldadı Jem. “Kazanacağız, Scout. Kazanmamak için bir
neden göremiyorum. Aşağı yukarı beş dakikadır konuşuyor.
Öylesine basit ve anlaşılması kolay bir şekilde... Şey, sana açıkladığım
gibi işte. Sen bile anlayabilirdin.”
“Peki Bay Gilmer?..”
“Şşşt. Yeni bir şey yok, bildiğin şeyler. Sus şimdi.”
Yine aşağıya baktık. Atticus çok rahat konuşuyordu, mektup
yazdırdığı zamanlardaki heyecansız ve soğuk haliyle. Jüri
üyelerinin önünde ağır ağır volta atıyordu, jüri üyeleri pür
dikkat dinler gibiydi; başlarını havaya dikmişler, Atticus'un
rotasını sanki hayranlıkla izliyorlardı. Bana kalırsa Atticus esip
gürleyen biri olmadığı için böyle yapıyorlardı.
Atticus durakladı, sonra normalde yapmadığı bir şey yaptı.
Saatini, saatinin zincirini takılı olduğu yerden çıkardı, masanın
üzerine koydu, “Mahkemenin izniyle...” dedi.
Yargıç Taylor başıyla onayladı, daha sonra Atticus ne daha
önce ne de daha sonra, ne yalnızken ne de başkalarının yanında
yaptığını gördüğüm bir şey yaptı: Yeleğinin düğmelerini
çözdü, yakasının düğmesini açtı, kravatını gevşetti, ceketini
çıkardı. Yatma zamanı soyununcaya kadar hiçbir giysisinin
hiçbir yerini gevşetmezdi, o yüzden Jem”le ikimiz için bu, onu
karşımızda çırılçıplak ayakta dikilirken görmek gibi bir şeydi.
Dehşet içinde bakıştık.
258
Atticus ellerini ceplerine soktu, jüriye döndüğü zaman altın
yaka iğnesinin ve dolmakalemiyle kurşunkaleminin uçlarının
ışıkta göz kırptığını gördüm.
“Baylar,” dedi. Jem'le ikimiz yine birbirimize baktık: Atticus
pekâlâ “Scout” da diyebilirdi. Sesinde resmiyetten ve
soğukluktan eser kalmamıştı, sanki postanenin köşesindeki
insanlarla konuşur gibi konuşuyordu jüriyle.
“Baylar,” diyordu, “kısa keseceğim, ama zamanımın geri
kalanını bu davanın zor bir dava olmadığını sizlere hatırlatmaya
harcayacağım, birtakım karmakarışık gerçekleri ince eleyip
sık dokumanızı gerektiren bir dava değil bu, davalının suçlu
olduğu kuşkusunu taşımayın yeter. Her şeyden önce böyle bir
davanın açılmaması gerekirdi. Siyahla beyaz kadar her şeyin
apaçık ortada olduğu bir dava bu.
“Mahkeme, Tom Robinson'ın davaya konu olan suçu işlediğini
gösteren en küçük tıbbi bir kanıt ortaya koyamadı.
Bunun yerine iki tanığın ifadelerine dayanmakla yetindi, bu
iki tanığın ifadeleriyse çapraz sorgulama sırasında ciddi şekilde
kuşkulu hale geldi, ayrıca davalı tarafından da bunlar reddedildi.
Davalı suçlu değildir ama bu salonda bir suçlu vardır.
“Mahkemenin en baş tanıkları olan kişilere yalnızca acıyorum
ama bu duygum bir adamın hayatını tehlikeye atan o
kızı da kapsamıyor çünkü o kendi suçundan kurtulmak için
bunu yapıyor.
“Buna suç diyorum, baylar, çünkü o kızı güdüleyen şey suçtu.
Aslında o kız suç işlemedi, yalnızca toplumumuzun çok
eskilere dayanan katı bir kuralını çiğnedi, bu kural öylesine
katıdır ki, onu çiğneyen kişi aramızda yaşamayı hak etmeyen
biri olarak toplum dışına atılır. O kız, acımasız yoksulluğun ve
cehaletin kurbanıdır ama ona acıyamam; o bir beyaz. İşlediği
suçun büyüklüğünü çok iyi biliyordu ama arzusu, çiğnediği
toplumsal kuraldan daha güçlü olduğu için çiğnemekte ısrar
etti. Israr etti ve sonuçtaki tepkisi hepimizin hayatımızın şu ya
da bu döneminden tanıdığımız bir tepkidir. Bu kız her çocuğun
yaptığı şeyi yaptı; suçunun kanıtını gözlerden saklamaya çalış-
259
tı. Ama şu durumda o, çalınmış bir eşyayı saklamaya çalışan
bir çocuk değil: Kurbanına saldırdı, ister istemez ondan kurtulması,
o adamın ortadan kalkması, bu dünyada yaşamaması gerekiyordu.
Kız kendi suçunun kanıtını ortadan kaldırmalıydı.
“İşlediği suçun kanıtı neydi? Kanıtı, Tom Robinson'dı, bir
insan. Kız ondan kurtulmak zorundaydı. Tom Robinson kızın
yaptığı şeyi kıza her gün hatırlatan biriydi. Kız ne yapmıştı?
Bir zenciyi baştan çıkarmıştı.
“Kendisi beyazdı ve bir zenciyi baştan çıkarmıştı. Bizim
toplumumuzda ağza bile alınmayacak bir şey yaptı; bir zenciyi
öptü. Yaşlı bir amcayı değil, güçlü ve genç bir zenciyi öptü. Bu
toplumsal kuralı çiğnerken kural mural kızın umurunda değildi
ama iş olup bittikten sonra yaptığı şeyin ağırlığı altında ezildi.
“Babası olanları görmüştü, davalı da ifadesinde bunu doğruladı.
Babası ne yaptı? Bilmiyoruz ama Mayella Ewellın, neredeyse
özellikle sol yumruğuyla daha iyi vuran biri tarafından
fena halde dövüldüğünü gösteren ikinci dereceden kanıtlar var.
Bay Ewell'ın ne yaptığını kısmen biliyoruz: Yüreğinde Tanrı
korkusu olan, doğru yoldan şaşmayan, saygın bir beyaz adam
aynı koşullarda ne yaparsa onu yaptı; mahkemeye başvurdu ve
hiç kuşkusuz ifadesinin altını sol eliyle imzaladı. Tom Robinson
şu anda karşınızda oturuyor, sakat olmayan elini kaldırarak
yemin etti, yani sağ eliyle.
“ Ayrıca beyaz bir kadına üzülecek kadar iyi yürekli ve cesur
bir insan, böylesine halim selim, saygın, alçakgönüllü bir zenci
iki beyazın karşısında ifade vermek zorunda kaldı. O iki beyazın
tanık kürsüsüne nasıl çıktıklarını, nasıl davrandıklarını size
hatırlatmak gereği duymuyorum — kendi gözlerinizle gördünüz.
Maycomb İlçesi şerifi dışında kalan mahkeme tanıkları, karşınıza,
yani bu duruşmaya arsızca bir güvenle çıktılar: Kimse
onların tanıklıklarından kuşku duymayacaktı, siz baylar onlar
ne derse inanacaktınız çünkü onların varsayımına göre —o talihsiz
varsayımlarına göre— bütün zenciler yalan söyler, bütün
zenciler temelde ahlaksız yaratıklardır, kadınlarımızın yakın
260
çevresinde hiçbir zenciye güven olmaz, insanların zihinlerinin
çapını gösteren bir varsayım bu.
“Bizler bunun başlı başına bir yalan, baylar, Tom Robinson'ın
derisi kadar kara bir yalan olduğunu biliyoruz, size göstermek
zorunda olmadığım bir yalan. Gerçeği biliyorsunuz,
gerçek şudur: Bazı zenciler yalan söyler, bazı zenciler ahlaksızdır,
kadınlarımızın yakın çevresindeki bazı erkeklere güvenmememiz
gerekir — ister siyah olsun ister beyaz. Ama bu her
türlü insan soyu için geçerlidir, belli bir insan soyu için değil.
Bu mahkeme salonunda hayatında hiç yalan söylememiş, ahlaksızca
bir şey yapmamış kimse yoktur, bir kadına hiç arzuyla
bakmamış tek bir erkek yoktur.”
Atticus durdu, cebinden mendilini çıkardı. Sonra gözlüklerini
çıkardı, sildi; böylece bir ilke daha tanık olduk: Daha önce
onun hiç terlediğini görmemiştik, bugüne dek hiç terlememiş
yüzü şimdi terden parlıyordu.
“Sözlerime son vermeden önce bir şey daha eklemek istiyorum,
baylar: Thomas Jefferson bir keresinde bütün insanların
eşit yaratıldığını söylemişti, Kuzeyliler, Washington'daki
yönetici takımının kadın üyeleri bu cümleyi bizlerin suratına
savurmayı çok sever. Şu içinde yaşadığımız miladi 1935 yılında
bazı insanlarda bu cümleyi bağlamı dışında, her türlü
durum için kullanma eğilimi var. Düşünebildiğim en komik
örnek, yaygın eğitim işlerini yürütenlerin aptal ve haylazları
çalışkanlarla birlikte bir üst sınıfa geçirmeleridir — çünkü bütün
insanlar eşit yaratılmıştır, eğitimciler size ciddi ciddi böyle der,
sınıfta kalan öğrenciler korkunç bir aşağılık duygusu yaşar,
derler. Hepimiz biliyoruz ki, bazı insanların bizi inandırmaya
çalıştıkları gibi insanlar eşit yaratılmamıştır... Bazıları ötekilere
göre daha zekidir, bazı insanlar doğuştan kazanılmış daha
fazla olanağa sahiptir, bazı insanlar ötekilere göre daha fazla
para kazanır, bazı kadınlar başka kadınlara göre daha iyi kek
yapar... Bazı insanlar pek çok başka insanın normal kapsama
alanı içine girmeyen yeteneklere sahiptir.
261
“Ama bu ülkede insanlar ancak bir tek durumda eşit yaratılmış
kişiler haline gelirler — bir yoksulu Rockefeller Ailesi'nin bir
ferdiyle, bir budalayı Einstein ile, cahil bir kişiyi bir kolej müdürüyle
eşit gören bir tek kurum vardır. Bu kurum da, baylar,
hukuk kurumudur. Birleşik Amerika'nın Yüksek Mahkeme'si
gibi ya da ülkenin en basit herhangi bir Sulh Ceza Mahkemesi
gibi ya da sizin de hizmet verdiğiniz bu onurlu mahkeme gibi.
İnsanlarca kurulmuş bütün kurumlar gibi bunların da kusurları
vardır ama bizim ülkemizde mahkemeler insanlar arasında en
üst düzeyde eşitliğin gözetildiği kurumlardır, bizim mahkemelerimiz
açısından insanlar eşit yaratılmıştır.
“Mahkemelerimizin dürüstlüğüne ve jüri sistemine fazlaca
inanan bir idealist değilim — bunları kusursuz bulduğumu söyleyemem,
benim açımdan işler durumda somut bir gerçekliktir bu.
Baylar, mahkeme bu jüride yer alan ve karşımda oturan sizlerin
tek tek hiçbirinizden daha iyi değildir. Bir jüri ne kadar güvenilirse
mahkeme de o kadar güvenilirdir, jüriyi oluşturan insanlar
ne kadar güvenilirse bir jüri de o kadar güvenilirdir. Sizlerin size
sunulan kanıtları öfkeye kapılmadan değerlendireceğinize, bir
karara varacağınıza ve davalıyı ailesinin yanına göndereceğinize
güveniyorum. Yüce Tanrı adına görevinizi yapın.”
Atticus'un sesi düştü, jürinin karşısından çekilirken bir şey
söyledi ama duyamadım. Sanki jüriye söylermiş gibi değildi,
kendi kendine konuşurmuş gibiydi. Jem'e hafif bir yumruk attım.
“Ne dedi?”
““Yüce Tanrı adına, ona inanın.? Galiba böyle dedi.”
Dill birden benim üzerimden uzanıp Jem'i dürttü. “Şuraya
baksana!”
Yüreğimiz ağzımıza geldi, parmağıyla gösterdiği yere baktık.
Ortadaki koridordan Calpurnia ilerliyordu, doğruca Atticus'a
yönelmişti.
262
21
Parmaklığa gelince durdu, Yargıç Taylor'ın dikkatini çekmeyi
bekledi. Tertemiz bir önlük takmıştı, elinde bir zarf vardı.
Yargıç Taylor onu gördü, “Calpurnia değil mi 0?” dedi.
“Evet, benim, efendim,” dedi Calpurnia. “Şu notu acaba
Bay Finch'e verebilir miyim, lütfen, efendim? Bunun duruşmayla
ilgisi yok.”
Yargıç Taylor başıyla onaylayarak izin verdi, Atticus zarfı
Calpurnia'dan aldı. Açtı, içindekini okudu ve “Sayın Yargıç,
sizden... Bu not kız kardeşimden geliyor. Çocuklarım kaybolmuş,
öğleden beri görünmemişler... Acaba... Sizden...”
Bay Underwood'un sesi duyuldu: “Onların nerede oldugunu
biliyorum, Atticus. Hemen şurada yukarıda, siyahilerin
balkonundalar... Tam olarak saat biri on sekiz geçeden beri
oradalar.”
Babamız arkasına döndü, yukarı baktı. “Jem, inin aşağıya
oradan,” dedi. Sonra yargıca bir şeyler söyledi, ne dediğini duymadık.
Peder Sykes'ın önünden geçtik ve merdivene yöneldik.
Atticus ile Calpurnia bizi aşağıda karşıladı. Calpurnia sinirli
görünüyordu ama Atticus çok bitkindi.
Jem heyecandan yerinde duramıyordu. “Kazandık, öyle
değil mi?”
263
“Hiçbir fikrim yok,” dedi Atticus kısaca. “Bütün öğleden
sonra buradaydınız, ha? Calpurnia ile birlikte eve gidin ve yemeğinizi
yiyin, evden çıkmayın.”
Jem yalvardı: “Oo, Atticus, sonra geri gelelim n'olursun.
Kararı duymamıza izin ver, /ütfen...”
“Jüri dışarı çıkabilir ve bir dakika sonra geri gelebilir, bilmiyoruz,”
dedi ama biz Atticus'un insafa gelmekte olduğunu
biliyorduk. “Eh, madem her şeyi duydunuz, gerisini de duyabilirsiniz.
Bakın size ne diyeceğim, yemeğinizi yedikten sonra
hepiniz geri gelebilirsiniz. Yavaş yiyin ama, önemli bir şey
kaçırmayacaksınız, geldiğinizde jüri hâlâ dönmemişse bizimle
birlikte beklersiniz. Ama ben siz dönmeden duruşmanın biteceğini
sanıyorum.”
“Sence onu bu kadar hızlı bir şekilde beraat ettirecekler
mi?” diye sordu Jem.
Atticus yanıt vermek üzere ağzını açtı ama bir şey demedi,
yanımızdan ayrıldı.
İçimden, Peder Sykes'ın yerlerimizi kimseye vermemesi için
dua ediyordum ama jürinin dışarı çıkmasıyla insanların gruplar
halinde salondan ayrıldıklarını hatırlayınca dua etmeyi bıraktım;
insanlar markete, O.K. Kafe'ye, otele doluşacaklardı, yani
akşam yemeklerini yanlarında getirmedilerse.
Calpurnia bizi eve götürüyordu: “...tek tek derinizi yüzmeli
sizin, nasıl olur da çocuklar bütün her şeyi dinler! Bay Jem, kız
kardeşini bir duruşmaya götüremeyeceğini sen benden daha iyi
bilmiyor musun? Bayan Alexandra bunu öğrendiği zaman şunu
bilmiş olun ki bir yerine kesinlikle inme inecektir! Çocuklar hiç
öyle şeyleri dinler mi...”
Sokak lambaları yanıyordu, lambaların altından geçerken
olanlara çok içerlemiş olan Calpurnia'nın profilini görüyorduk.
“Bay Jem, ben de senin omuzlarının üzerinde kafaya benzer bir
şey taşımaya başladığına inanıyordum — şu yaptığına bak, o
senin küçük kız kardeşin! Yapılacak iş mi bu, küçük beyimiz?
Kendinden utanmalısın, sende hiç akıl yok mu?”
264
Mest olmuş haldeydim. O kadar kısa zamanda o kadar çok
şey olmuştu ki bunları yerli yerine oturtmanın yıllar alacağı
duygusu içindeydim, şimdi de işte Cal, biricik Jem'ine nutuk
çekiyordu; daha başka ne mucizelere gebeydi acaba bu akşam?
Jem kıkır kıkır gülüyordu. “Neler olup bittiğini hiç duymak
istemiyor musun, Cal?”
“Kapayın çenenizi, efendim! Utançtan başını önüne eğeceğine
gülüyorsun!” Calpurnia birtakım paslı tehditleri arka
arkaya sıraladı, Jem hafifçe utanırmış gibi oldu, bu arada Calpurnia
o klasik cümlesiyle ön basamaklardan hızla çıktı: “Bay
Finch seni pataklamazsa bu işi ben yapacağım — çabuk gir eve!”
Jem sırıtarak eve girdi, Calpurnia, DilPin akşam yemeğine
gelmesine sessizce başını sallayarak onay verdi. “Hemen şimdi
Bayan Rachel'a telefon et, nerede olduğunu söyle,” dedi ona.
“Seni deli gibi aradı, yarın sabah ilk iş seni Meridian'a göndermezse
çok iyi.”
Alexandra Hala bizi karşıladı, Calpurnia bizim onca saattir
nerede olduğumuzu söylediği zaman neredeyse bayılıyordu.
Atticus'un bize geri dönebileceğimizi söylediğini ilettiğimizde
galiba alındı çünkü yemek sırasında hiç konuşmadı. Tabağındaki
yiyeceklerin yerlerini değiştirdi; Calpurnia, Jem'in, Dilin
ve benim tabağıma büyük bir hırsla yemek koyarken o kederli
kederli tabağına bakıyordu. Calpurnia bardaklarımıza süt
doldurdu, tabaklarımıza patates, salata ve jambon koyarken,
sertlik derecesi değişen bir şekilde, “Utanın, utanın,” diye homurdanıp
duruyordu. “Haydi hepiniz yavaş yavaş yiyin,” oldu
son talimatı.
Peder Sykes yerlerimizi kimseye vermemişti. Oradan ayrılalı
neredeyse bir saat olduğunu öğrenince şaşırdık, salonu aynen
bıraktığımız gibi bulunca da şaşırdık, birkaç küçük değişiklik
vardı: Jüri locası boştu, davalı gitmişti; Yargıç Taylor da gitmişti
ama biz yerlerimize otururken geri döndü.
“Neredeyse hiç kimse yerinden kımıldamamış,” dedi Jem.
“Jüri dışarı çıkınca biraz dolaştılar,” dedi Peder Sykes. “ Aşağıdaki
erkekler kadınlara yemek getirdi, bebekleri doyurdular.”
265
“Jüri dışarı çıkalı ne kadar oldu?” diye sordu Jem.
“Otuz dakika falan oldu, Bay Finch ile Bay Gilmer biraz daha
konuştular, Yargıç Taylor jüriye sorumluluklarını hatırlattı.”
“Yargıç nasıldı?” diye sordu Jem.
“Ne desem? Şey, epey iyiydi. Şikâyet edilecek bir şey yok,
son derece sağduyuluydu. Şuna inanıyorsanız birini suçlu bulacaksınız,
şuna inanıyorsanız bir başkasını suçlu bulacaksınız
falan gibi bir şey dedi. Sanki biraz bizden tarafa meyletmiş
gibiydi.” Peder Sykes başını kaşıdı.
Jem gülümsedi. “Bir tarafa meyletmesi beklenmiyor ondan,
peder, ama merak etmeyin, kazandık,” dedi akıllı akıllı. “Bu
dinlediklerimizi dinleyen bir jürinin onu nasıl suçlu bulabileceğini
anlamıyorum.”
“O kadar emin olma, Bay Jem, jürinin bir beyaz adama
karşı bir siyahın lehine karar verdiğini hiç görmedim...” Ama
Jem, Peder Sykes'a karşı çıktı, bunun üzerine kanıtları uzun
uzun gözden geçirdik, bu arada Jem ırza geçme yasasıyla ilgili
görüşlerini aktardı: Bir kere, kız size izin verdiyse buna ırza
geçme denemezdi ama kızın on sekiz yaşında olması gerekiyordu
—yani Alabama'da— ve Mayella on dokuz yaşındaydı.
Açıkça anlaşıldığına göre tekmeleyip bağırmanız, size karşı
güç kullanılması, saldırılması, en güzeli de birinin bir vuruşta
sizi yere sermesi gerekiyordu. On sekiz yaşının altındaysanız
bunların hiçbirine gerek yoktu.
“Bay Jem,” diye uyardı Peder Sykes, “küçük bayanların
bunları duyması hiç hoş değil, öyle değil mi?”
“Yok, canım, o bizim nelerden söz ettiğimizi bilmiyor,” dedi
Jem. “Bu konuştuklarımız senin yaşının çok üstünde şeyler,
öyle değil mi, Scout?”
“Hiç de değil, söylediğiniz her şeyi anlıyorum.” Belki de
çok inandırıcıydım çünkü Jem sustu, bir daha da bu konuda
konuşmadı.
“Saat kaç, peder?” diye sordu.
“Sekize geliyor.”
266
Aşağıya baktım, elleri ceplerinde dolaşan Atticus'u gördüm:
Pencerelerin bulunduğu tarafa gitti, sonra parmaklıklar boyunca
ilerledi, oradan jüri locasına yürüdü. Locaya baktı, tahtında
oturan Yargıç Taylor?ı inceledi, sonra başlangıçta bulunduğu
noktaya döndü. Onunla göz göze gelmeyi başardım, ona el
salladım. Selamımı başıyla yanıtladı ve turuna devam etti.
Bay Gilmer pencerelerin bulunduğu yerde dikilmiş Bay
Underwood ile konuşuyordu. Mahkeme muhabiri Bert sigara
içiyor, birini söndürüp birini yakıyordu; ayaklarını masanın
üzerine koymuş, arkasına yaslanmıştı.
Ama davranışları normal görünen yalnızca mahkeme görevlileriydi,
o anda orada bulunanlar: Atticus, Bay Gilmer, mışıl
mışıl uyuyan Yargıç Taylor ve Bert. Böylesine dolu olup da
böylesine kımıltısız olan bir mahkeme salonu görmemiştim.
Bazen bir bebek huysuzlanarak ağlıyor, bir çocuk alelacele dışarı
çıkıyordu ama yetişkinler sanki kilisede oturur gibiydiler.
Balkondaki zenciler dindarların yaptığı gibi, sabırla oturuyor
ya da çevremizde ayakta dikiliyordu.
Adliye binasının eski saati çalmadan önceki hazırlık gerginliğini
atlattıktan sonra sağır edici şekilde sekiz kere dong dong
diye çaldı, sesin titreşimini kemiklerimizde hissettik.
Saat on bir kez çaldığında bir şey hissedecek halde değildim:
Uykuyla savaşmaktan yorgun düşmüştüm, Peder Sykes'ın koluyla
omzunu kendime yastık yapıp kısa bir süre uyukladım.
Sıçrayarak uyandım ve uyanık kalmak için ciddi çaba harcamam
gerekti, aşağıya baktım, aşağıdaki kafalara dikkatimi
verdim: On altı kel kafa vardı, on dört erkek kızıl saçlı sayılabilirdi,
siyahla kahverengi arasında kırk kafa — Jem'in kısa
süren, medyumluk araştırmaları döneminde bana söylediği bir
şeyi hatırladım; yeteri sayıda, belki bir stadyum dolusu insan
tek bir şeye, sözgelimi ormandaki bir ağacı tutuşturmaya odaklanırsa,
o ağaç kendiliğinden tutuşurmuş. Aşağıdaki herkesten
Tom Robinson'ı serbest bıraktırmaya odaklanmasını isteme
düşüncesiyle oyalandım ama hepsi benim kadar yorgunsa bunun
işe yaramayacağını düşündüm.
267
Dill kütük gibi uyuyordu, başını Jem'in omzuna dayamıştı,
Jem'den ses çıkmıyordu.
“Çok uzun sürmedi mi?”
“Haklısın, Scout,” dedi sevinçle.
“Senin anlattığına göre beş dakikadan fazla sürmemesi gerekiyordu.”
Jem kaşlarını kaldırdı. “Anlamadığın şeyler var,” dedi, ben
de onunla tartışamayacak kadar bitkindim.
Ama tamamıyla uyanıktım herhalde yoksa o duygu içimde
yavaş yavaş büyüyemezdi. Geçen kış içimde hissettiğim duyguya
benzemiyor değildi, titredim, oysa sıcak bir geceydi. O
duygu durmadan arttı, sonunda mahkeme salonunun havası,
bir şubat sabahındaki kadar soğudu; bülbüllerin sustuğu, marangozların
Bayan Maudie'nin yeni evindeki çekiç seslerinin
durduğu, mahalledeki bütün tahta kapıların, Radleylerin evinin
kapıları gibi sımsıkı kapandığı sabahki kadar. Issız, boş bir
sokak ve tıka basa dolu bir mahkeme salonu. Buharları tüten
bu yaz gecesi, bir kış sabahından hiç farklı değildi. Mahkeme
salonuna girmiş olan ve Atticus'la konuşan Bay Heck Tate
pekâlâ uzun konçlu çizmelerini ve oduncu paltosunu giyiyor
olabilirdi. Atticus o sakin yolculuğunu bırakmış, ayağını bir
sandalyenin en alt parmaklığına koymuştu; Bay Tate'in söylediklerini
dinlerken belindeki eli bir aşağı bir yukarı gidip geliyordu.
Bay Tate'in her an, “Alın götürün onu, Bay Finch,”
demesini bekliyordum.
Ama, “Herkes sessiz olsun, lütfen,” diyen Bay Tate'in sert
sesi duyuldu, bunun üzerine aşağıdaki kafalar yukarı kalktı.
Bay Tate salondan dışarı çıkarak Tom Robinson”! alıp salona
döndü. Tom'u Atticus'un yanındaki yerine götürdü, kendisi de
orada durdu. Yargıç Taylor kendini zorlayıp birden uyanmış,
dimdik oturuyor, boş duran jüri locasına bakıyordu.
Bundan sonra olanlar sanki bir rüya gibiydi: Rüyamda jürinin
geri döndüğünü gördüm, jüri üyeleri sanki suyun altında
hareket eder gibiydiler, Yargıç Taylor'ın sesi uzaklardan geliyordu
ve kısıktı. Ancak bir avukat çocuğunun görmesi, fark
268
etmesi beklenecek bir şey gördüm, Atticus'un sokağa çıkıp tüfeği
omzuna dayayarak tetiği çekmesini, tüfeğin boş olduğunu
bilerek izlemek gibi bir şeydi bu.
Jüridekiler suçlu buldukları davalının yüzüne asla bakmazlardı,
bu jüri de içeri girdiği zaman içlerinden biri bile Tom
Robinson'ın yüzüne bakmamıştı. Jüri sözcüsü Bay Tate'e bir
kâğıt uzattı, Bay Tate kâğıdı mahkeme kâtibine verdi, mahkeme
kâtibi de yargıca...
Gözlerimi kapattım. Yargıç Taylor oy sayımı yapıyordu: “Suçlu...
Suçlu... Suçlu... Suçlu...” Jem'e baktım. Balkon tırabzanını
tutan elleri sıkmaktan bembeyaz olmuştu, sanki her bir “suçlu”
sözcüğü, sırtına saplanan bir bıçakmış gibi omuzları sarsılıyordu.
Yargıç Taylor bir şeyler söylüyordu. Tokmağı elindeydi ama
onu kullanmıyordu. Atticus'un, masanın üzerindeki kâğıtları
evrak çantasına tıktığını hayal meyal görüyordum. Çantayı çat
diye kapattı, mahkeme kâtibinin yanına gitti, bir şeyler söyledi,
Bay Gilmer'a başını salladı, sonra Tom Robinson'ın yanına
gitti, ona bir şeyler fısıldadı. Fısıldarken elini Tom Robinson'ın
omzuna koydu. Ceketini sandalyesinin arkasından aldı, omzuna
attı. Daha sonra mahkeme salonundan çıktı ama her zamanki
çıkış kapısından değil. Eve kestirmeden gitmek istemiş
olmalıydı çünkü ortadaki koridordan güneydeki çıkışa doğru
yürüdü. Kapıya doğru ilerlerken, başının tepesini izliyordum.
Yukarıya bakmadı.
Birisi beni yumrukluyordu ama gözlerimi aşağıdaki insanlardan
ve koridorda yapayalnız yürüyen Atticus imgesinden
ayırmak istemiyordum.
“Bayan Jean Louise?”
Çevreme baktım. Ayakta duruyorlardı. Yakın çevremizdeki,
karşı duvara bitişik balkondaki zenciler ayağa kalkıyorlardı.
Peder Sykes'ın sesi Yargıç Taylor'ınki gibi uzaktan geliyordu.
“Bayan Jean Louise, ayağa kalkın, babanız geçiyor.”
269
22
Ağlama sırası şimdi de Jem?deydi. Neşeli kalabalığın arasından
eve giderken Jem'in gözlerinden yol yol öfke gözyaşları akıyordu.
Meydanın köşesine varıncaya kadar, “Haksızlık bu,”
diye homurdandı durdu, Atticus köşede bizi bekliyordu. Sanki
hiçbir şey olmamış gibi sokak ışığının altında dikiliyordu: Yeleinin
düğmeleri ve yakası iliklenmiş, kravatı sıkıştırılmıştı, saat
zinciri parlıyordu, yine o kayıtsız Atticus olmuştu.
“Haksızlık bu, Atticus,” dedi Jem.
“Öyle, oğlum, haksızlık.”
Eve yürüdük.
Alexandra Hala yatmamıştı, bizi bekliyordu. Üzerinde
sabahlığı vardı, içine korsesini giydiğine yemin edebilirdim.
“Özür dilerim, kardeşim,” diye mırıldandı. Daha önce Atticus'a
“kardeşim” dediğini hiç duymamıştım, Jem'e yan gözle
baktım ama o dinlemiyordu. Başını kaldırıp Atticus'a, sonra
eğip yere bakıyordu, acaba Tom Robinson'ın mahkümiyetinden
bir şekilde onu mu sorumlu tutuyordu, merak ettim.
“Bir şey yok ya?” dedi halam, Jem'i göstererek.
“Birazdan bir şeyi kalmaz,” dedi Atticus. “Ona biraz ağır
geldi.” Babamız içini çekti. “Ben yatıyorum,” dedi. “Sabah
uyanamazsam beni uyandırmayın.”
270
“Ben zaten onların oraya...”
“Burası onların vatanı, kardeşim,” dedi Atticus. “Burayı
biz bu hale getirdik, yapabilecekleri en iyi şey bununla başa
çıkmayı öğrenmek.”
“Ama mahkeme salonuna gitmek, o salonda zorbela ilerlemeye
çalışmak zorunda değiller.”
“Misyonerlik çayları ne kadar Maycomb'a özgü bir şeyse
bu da öyle.”
“Atticus...” Alexandra Hala'nın gözlerinde kaygı vardı.
“Senin bu konuda alınganlık gösterecek son kişi olacağını
düşünmüştüm.”
“Alınganlık etmiyorum, sadece yorgunum. Ben yatıyorum.”
“Atticus...” dedi Jem soğuk bir sesle.
Kapı ağzında duran Atticus geriye döndü. “Ne var, oğlum?”
“Bunu nasıl yapabilirler, nasıl?”
“Bilmiyorum ama yaptılar. Daha önce de yaptılar, bu gece
de yaptılar, yine yapacaklar ve yaptıkları zaman... Öyle görünüyor
ki yalnızca çocuklar ağlayacak. İyi geceler.”
Ama sabah olunca her şey hep daha iyi olur. Atticus her
zamanki gibi münasebetsiz bir saatte kalktı, biz salona paldır
küldür girdiğimizde salonda onu Mobile gazetesini okurken
bulduk. Jem'in uykulu dudaklarının biçim vermeye çalıştığı
soru, mahmur suratından yansıyordu.
“Henüz kaygılanma zamanı gelmedi,” diyerek ona güvence
verdi Atticus, hepimiz yemek odasına giderken. “Henüz her şey
bitmedi bizim için. Temyize başvuracağız, buna güvenebilirsin.
Aman Cal, nedir bu kuzum?” Kahvaltı tabağına bakıyordu.
Calpurnia, “Tom Robinson'ın babası bu sabah bu tavuğu
size göndermiş, ben de pişirdim,” dedi.
“Söyle ona, göğsüm kabardı... Bahse girerim Beyaz Saray'da
bile kahvaltıda tavuk yemiyorlardır. Bunlar nedir?”
“Açma,” dedi Calpurnia. “Şu oteldeki Estelle göndermiş.”
Atticus şaşırmış gibi Calpurnia'ya baktı, Calpurnia ise, “Siz
en iyisi gelin de, mutfakta ne var bakın, Bay Finch,” dedi.
271
Babamın arkasına takıldık. Mutfak masasının üzeri yiyecek
doluydu, bütün ailenin yiyip bitiremeyeceği kadar yiyecekle:
tuzlanmış domuz eti parçaları, domates, fasulye, hatta üzüm.
Bir kavanoz domuz ayağı salamurası görünce Atticus güldü.
“Halanızın bunu yemek odasında yememe izin vereceğini düşünüyor
musunuz?”
“Bu sabah buraya geldiğimde bütün bunlar arka merdivenin
basamaklarındaydı,” dedi Calpurnia. “Yaptığınız işin değerini
biliyorlar, Bay Finch. Çok...Çok ileri gitmiyorlar, öyle değil mi?”
Atticus'un gözleri yaşardı. Bir süre konuşamadı. “Çok duygulandığımı
söyle onlara,” dedi. “Söyle... Söyle bir daha sakın
böyle bir şey yapmasınlar. Çok zor zamanlarda yaşıyoruz...”
Atticus mutfaktan çıkıp yemek odasına geçti, Alexandra
Hala'dan izin isteyip şapkasını giydi ve gitti.
Holde DilPin ayak seslerini duyduk, bunun üzerine Calpurnia,
Atticus'un yemeden bıraktığı kahvaltısını masanın
üzerinden kaldırmadı. Dill tavşan gibi küçük küçük ısırarak
yemek yerken bize Bayan Rachehın dün geceki tepkisini anlattı,
dediğine göre: Atticus Finch gibi bir adam başını taşa vurmak
istiyorsa, vursundu, baş onun başıydı.
“Ona diyeceğimi biliyordum,” diye homurdandı Dill, bir
tavuk budunu kemirirken, “ama bu sabah bir şey denecek hali
yoktu. Söylediğine göre bütün geceyi pek uyumadan geçirmiş,
benim nerede olduğumu merak etmekten mahvolmuş, peşime
şerifi takacakmış ama şerif de duruşmadaymış.”
“Dill, ona haber vermeden bir yere gitme huyundan vazgeçmelisin,”
dedi Jem. “Onu daha da çileden çıkarıyorsun.”
Dill sabırla içini çekti. “Ona nereye gittiğimi söylemekten
dilim damağım kurudu, onun tek derdi alkol krizi. Bana sorarsanız
bu kadın her sabah kahvaltı yerine yarım litre yuvarlıyor;
dolu dolu iki bardak içtiğini biliyorum. Gördüm.”
“Böyle konuşma, Dili,” dedi halam. “Bir çocuğun ağzına
yakışmıyor. Alay etmek...”
“Alay etmiyorum, Bayan Alexandra, doğruyu söylüyorum.
Buna alay etmek mi denir?”
272
“Söyleyiş tarzın öyle.”
Jem, halama baktı ama Dile, “Haydi, gidelim. Şu yol halısını
yanına alabilirsin,” dedi.
Biz ön verandaya çıktığımız zaman Bayan Stephanie Crawford
dikilmiş, Bayan Maudie Atkinson'la ve Bay Avery'yle konuşmaktaydı.
Arkalarına dönüp bize baktıktan sonra konuşmalarına
devam ettiler. Jem'in boğazından vahşi bir ses çıktı.
Ah, bir silahımız olsaydı, dedim.
“Yetişkin insanların bana bakmasından nefret ediyorum,” dedi
Dill. “İnsan sanki bir kabahati varmış gibi hissediyor kendini.”
Bayan Maudie bağırıp Jem'i çağırdı.
Jem inildedi, istemeye istemeye salıncaktan kalktı. “Biz de
seninle geliyoruz,” dedi Dill.
Bayan Stephanie'nin burnu meraktan titredi. Bize mahkeme
salonuna gitme iznini kimin verdiğini öğrenmek istiyordu, bizi
orada görmemişti ama siyahlara ayrılmış balkonda oturduğumurzu
sabahleyin kasabada duymayan kalmamıştı. Acaba bizi oraya
—şey olsun diye— Atticus mu göndermişti? Orada bulunan o kişilerle
o kadar yakın olmak acaba doğru muydu? Acaba Scout her
şeyi?.. Babamın yenildiğini görmek bizi çıldırtmamış mıydı acaba?
“Sussana, Stephanie.” Bayan Maudie çok kesin konuşmuştu.
“Bütün sabahı verandada geçiremem; Jem Finch, seni buraya
arkadaşlarınla birlikte kek yiyecek zamanınız var mı diye
sormak için çağırdım. Sabah beşte kalkıp yaptım, yani evet
desen iyi edersin. İznini rica ediyoruz, Stephanie. Günaydın,
Bay Avery.”
Bayan Maudie'nin mutfak masasının üzerinde kocaman bir
kekle iki küçük kek vardı. Küçük keklerden üç tane olması
gerekirdi. Bayan Maudie'nin Dilli unutmasına olanak yoktu,
biz de bunu belli etmiş olmalıydık. Ama Bayan Maudie büyük
kekten bir dilim kesip Jem'e verdiğinde durumu anladık.
Kekleri yerken farkına vardığımız bir şey vardı: Bu, Bayan
Maudie'nin kendi açısından hiçbir şeyin değişmediğini söylemesinin
bir yoluydu. Mutfak sandalyelerinden birinde oturmuş,
sessizce bizi seyrediyordu.
273
Birden konuştu: “Hiç üzülme, Jem. Hiçbir şey göründüğü
kadar kötü değildir.”
Evin içindeyken Bayan Maudie uzun uzun bir şeyler söylemek
istediğinde parmaklarını dizlerinin üzerine yayar, diş
köprüsünü yerine yerleştirirdi. Bunları yaptı, biz de bekledik.
“Size söylemek istediğim bir şey var. Bu dünyada bazı insanlar
bazı sevimsiz işleri bizim yerimize yapmak için doğmuştur.
Babanız onlardan biri.”
“Ha,” dedi Jem. “Öyle.”
“Ha deme bana, küçük bey,” diye yanıt verdi Bayan Maudie,
Jem'in, “N”aparsın, yazgı!” der gibi konuştuğunu fark ederek.
“Benim sözlerimi anlayacak yaşta değilsin.”
Jem yarısı yenmiş keke bakıyordu. “Bir kozanın içinde bir
tırtıl kurdu olmak gibi bir şey bu, aynen böyle,” dedi. “Sarılıp
sarmalanmış ılık bir yerde uyuyan bir şey gibi. Ben her zaman
Maycomb'luların dünyanın en iyi insanları olduklarını düşünürdüm,
en azından öyle görünüyorlardı.”
“Biz dünyanın en güvenilir insanlarıyız,” dedi Bayan
Maudie. “Hıristiyanlığımızı göstermemiz pek ender olarak
gerekiyor ama gerektiğinde de aramızdan bu işi yapacak
Atticus gibi insanlar çıkıyor.”
Jem acıklı acıklı güldü. “Keşke ilçedeki herkes böyle düşünseydi.”
“Kaç kişinin böyle düşündüğünü bilsen şaşarsın.”
“Kaç kişi?” Jem sesini yükseltmişti. “Tom Robinson'a yardım
etmek için bu kasabada kaç kişi parmağını oynattı, kaç kişi?”
“Kendisi gibi siyahi dostları vardı bir kere. Sonra bizim gibi
insanlar var. Yargıç Taylor gibi insanlar var. Bay Heck Tate
gibi insanlar var. Yemeği bırak da düşünmeye başla, Jem. Hiç
aklına gelmedi mi, o oğlanı savunma görevini Yargıç Taylor'ın
Atticus'a vermesinin bir rastlantı olmadığı? Yargıç Taylor'ın
bu iş için babanı seçerken kendine göre nedenlerinin olduğu?”
Bu da bir düşünceydi. Savunma avukatını mahkeme tayin
edeceği zaman, bu işi genelde Maxwell Green'e verirdi,
yani Maycomb barosuna en son kaydolmuş, deneyim eksiği
274
olan avukata. Tom Robinson'ın avukatlığının ona verilmiş
olması gerekirdi.
“Bunu bir düşün,” dedi Bayan Maudie. “Bu bir rastlantı
değil. Dün gece verandada oturmuş, hepinizin kaldırımın öteki
başında görünmenizi bekliyordum, bekledim, bekledim, beklerken
kendi kendime, Atticus Finch kazanamayacak, dedim
ama böyle bir davada jüri karar verirken bu kadar uzun süre
dışarıda kalıyorsa, bu yörede jüriyi bu kadar düşündürmeyi
başaracak ondan başka biri yoktur. Sonra, eh bu da bir adım,
diye düşündüm, küçücük bir adım ama adım.”
“Söylemesi kolay — Hıristiyanlık inancına bağlı yargıç ve
avukatlar, Hıristiyanlık inancına bağlı olmayan jürilerin hatalarını
gideremez ki,” diye homurdandı Jem. “Ben büyüyünce...”
“Bu konuyu babanla konuşursun,” dedi Bayan Maudie.
Bayan Maudie'nin yeni ve güzel basamaklarından inip güneşe
çıktık, Bay Avery ile Bayan Stephanie Crawford hâlâ devam
ediyorlardı. Kaldırıma çıkmışlar, Bayan Stephanie'nin evinin
önünde dikiliyorlardı, Bayan Rachel onlara doğru yürüyordu.
“Galiba ben büyüyünce soytarı olacağım,” dedi DilI.
Jem”le ikimiz yürümeyi bıraktık.
“Evet, efendim, bir soytarı,” dedi. “Dünyada başka insanlar
için yapabileceğim hiçbir şey yok, gülmekten başka, işte ben de
bu yüzden bir sirke katılıp gülmekten öleceğim.”
“Ters söylüyorsun, Dill,” dedi Jem. “Soytarılar kederlidir,
insanlar onlara gülerler.”
“E, ben de yeni tip bir soytarı olacağım. Sirkin ortasında
durup insanlara güleceğim. A, şuraya bakın,” dedi, parmağıyla
göstererek. “Bunların hepsinin süpürgeye binmesi gerek. Rachel
Teyzem zaten biniyor.”
Bayan Stephanie ile Bayan Rachel bize deli gibi el sallıyorlardı,
Dili yalancı çıkarmayacak biçimde.
“Ööf, şimdi onları görmemek kötü olacak,” diye fısıldadı Jem.
Bir terslik vardı. Bay Avery'nin yüzü hapşırık krizinden
ötürü kıpkırmızıydı, biz yakınına geldiğimizde neredeyse bir
hapşırıkta bizi kaldırımdan fırlatacaktı. Bayan Stephanie heye-
275
candan titriyordu, Bayan Rachel, Dilin omzunu yakalamıştı.
“Arka avluya git ve oradan ayrılma,” dedi. “Durum tehlikeli.”
“Ne var?” diye sordum.
“Duymadınız mı? Bütün kasaba duymuş.”
Tam o anda Alexandra Hala kapıya çıktı, bizi çağırdı ama
çok geç kalmıştı. Bize her şeyi anlatma zevkini yaşamak Bayan
Stephanie'ye düştü: Bu sabah Bay Bob Ewell postanenin köşesinde
Atticus'u durdurmuş, suratına tükürmüş, bir ömür boyu
uğraşmam gerekse de, demiş bir gün senin canına okuyacağım.
276
23
Atticus'un tek yaptığı şey, “Bob Ewell keşke tütün çiğnemeyen
biri olsaydı,” demek oldu.
Bayan Stephanie Crawford'a göre, Atticus postaneden çıkarken
Bay Ewell yanına yaklaşmış, küfretmiş, suratına tükürmüş
ve onu öldürmekle tehdit etmiş. Şu âna kadar bu hikâyeyi
iki kez anlatmış olan Bayan Stephanie oradaymış, her şeyi
görmüş, süpermarketten çıkmış, oradan geçiyormuş, Atticus
kılını bile kıpırdatmamış, mendilini çıkarıp yüzünü silmiş, Bay
Ewell kendisine küfrederken öylece dikilip onu seyretmiş, onun
söylediklerini kimse ona dünyada tekrarlatamazmış. Bay Ewell
bilinmeyen bir savaşta savaşmış deneyimli bir askerdi; belki de
buna Atticus'un o sakin tavrı eklenince, Bayan Stephanie'nin
dediğine göre, adam sormadan edememiş: “Benimle dövüşmeyecek
kadar gururlusun ha, zenci budalası puşt?” Atticus,
“Hayır,” demiş, “çok yaşlıyım.” Ellerini ceplerine sokup yürümüş,
gitmiş. Atticus'u haklı olarak övmek gerekirmiş, Bayan
Stephanie'ye göre, bazen çok tepkisiz olabiliyormuş.
Jem”le ikimiz bunu hiç de eğlenceli bulmadık.
“Yine de,” dedim, “bir zamanlar ilçenin en iyi nişancısıydı.
İstese...”
277
“Biliyorsun, silah taşımak istemiyor, Scout. Silahı bile yok,”
dedi Jem. “Biliyorsun o gece hapishanedeyken bile yoktu. Ortalıkta
silah bulundurmak, başkalarının seni vurmasına davetiye
çıkarmak anlamına gelir, demişti bana.”
“Bu farklı bir şey,” dedim. “Bir silah ödünç almasını söyleyebiliriz
ona.”
Söyledik, “Saçmalamayın,” dedi.
Dile göre belki de Atticus'un zayıf tarafına seslenmek işe
yarayabilirdi: Bay Ewell onu öldürürse biz açlıktan ölürdük,
ayrıca bizi Alexandra Hala yetiştirirdi, Atticus'un ölüsü toprağa
gömülmeden onun Calpurnia'yı işten çıkaracağını biliyorduk.
Jem bunun işe yarayabileceğini söyledi, küçük kız
olarak benim ağlamam, fenalık geçirmem koşuluyla. Bu da
işe yaramadı.
Ama mahallede isteksiz isteksiz dolaştığımızı, yemek yemediğimizi,
her zaman yaptığımız şeylerle ilgilenmediğimizi görünce
Atticus ne kadar korktuğumuzu anladı. Bir gece yeni bir
futbol dergisiyle Jem'in kanına girmeye çalıştı, dergiyi şöyle bir
karıştırıp bir kenara attığını görünce de, “Seni kaygılandıran
nedir, oğlum?” diye sordu.
Jem lafı dolaştırmadı: “Bay Ewell.”
“Ne oldu?”
“Hiçbir şey olmadı. Senin için korkuyoruz, bu konuda bir
şey yapman gerektiğine inanıyoruz.”
Atticus buruk buruk güldü. “Ne yapayım? Bir şey yapmayacağına
dair bir belge mi imzalatayım ona?”
“Bir adam senin icabına bakacağını söylüyorsa, bakacaktır.”
“Bu lafı söylediği zaman o niyetteydi,” dedi Atticus. “Jem,
bir saniye için kendini Bob Ewell'ın yerine koymayı dene. O
duruşmada onun en küçük bir inandırıcılığı vardıysa bile onu
da ben yok ettim. Adamın bir şekilde inandırıcılığını yeniden
kazanması gerekiyordu, o tipler her zaman bunu yapar. Benim
suratıma tükürmesi, beni ölümle tehdit etmesi Mayella Ewelli
bir posta daha dayak yemekten kurtardıysa, adamın bana yaptıklarına
seve seve katlanırım. Birinden acısını çıkarması gere-
278
kiyordu, o evdeki çocuklardan çıkaracağına benden çıkarması
daha iyi. Anlıyor musun?”
Jem başıyla onayladı.
Atticus, “Bizim Bob Ewell'dan korkmamız için bir neden
yok, bu sabah bütün hıncını bana kustu,” derken Alexandra
Hala içeri girdi.
“Ben olsam bundan o kadar emin olmazdım, Atticus,” dedi.
“Bu tip adamlar birinden hıncını almak için her şeyi yapabilir.
Bunların ne biçim insanlar olduklarını biliyorsun.”
“Tanrı aşkına, Ewell bana ne yapabilir, kuzum?”
“Sinsice bir şey,” dedi Alexandra Hala. “Bunu aklından
çıkarma.
“Maycomb'da kimsenin sinsice bir şey yapma şansı pek
yoktur,” demek oldu Atticus'un yanıtı.
Bu konuşmadan sonra korkuyu üzerimizden attık. Yaz hızla
geçiyordu ve biz de tadını çıkarıyorduk. Atticus bize yüksek
mahkeme davayı inceleyinceye kadar Tom Robinson'a bir şey
olmayacağı konusunda güvence verdi, serbest kalma ya da hiç
değilse yeniden yargılanma şansı yüksekti. Yetmiş kilometre
ötede, Chester İlçesi'ndeki Enfield Açık Cezaevi'nde kalıyordu.
Atticus'a Tom'un karısının ve çocuklarının onu ziyaret etmelerine
izin verilip verilmediğini sordum, verilmiyormuş.
“Temyiz davasını kaybederse ne olur?” diye sordum bir
akşam.
“Elektrikli sandalyeye oturur,” dedi Atticus. “Yani vali
cezasını hafifletmezse. Henüz kaygılanmamız için neden yok,
Scout. Epeyce şansımız var.”
Jem kanepeye yayılmış, Popular Mecbanics dergisi okuyordu.
Başını kaldırıp baktı. “Bu doğru olmaz. O suçlu bile olsa
kimseyi öldürmedi. Hiç kimsenin canına kıymadı.”
“Biliyorsun, Alabama'da ırza geçme idamlık bir suçtur,”
dedi Atticus.
“Evet ama, efendim, jüri ona ölüm cezası vermek zorunda
değildi — vermek isteseler yirmi yıl da verirlerdi.”
279
“Tom Robinson'ın,” diye söze başladı Atticus, “bir siyahi
olduğunu unutma, Jem. Bu yörede, böyle bir suçlama karşısında
hiçbir jüri, “Suçlu olduğun kanısındayız ama çok fazla suçlu
da değilsin,? diyemez. Ya doğrudan suçsuzsundur ya da suçlu.”
Jem karşı çıkarak başını sallıyordu. “Doğru olmadığını biliyorum
ama yanlışlık bunun neresinde bilmiyorum; belki de
ırza geçme ölümle cezalandırılacak bir suç olmamalı.”
Atticus gazetesini sandalyesinin yanına, yere bıraktı. Irza
geçmenin bağışlanmaz bir suç sayılmasıyla katiyen bir alıp
veremediğinin olmadığını söyledi ama sırf ikinci derece kanıtlara
bakarak mahkemenin ölüm cezası istemesi ve jürinin de
vermesi konusunda kuşkuları vardı. Bana baktı, dinlediğimi
görünce basitleştirdi. “...yani, şunu demek istiyorum, sözgelimi
bir adamın cinayetten dolayı ölüme mahküm edilebilmesi için
bir ya da iki görgü tanığının olması gerekir. Birinin çıkıp, “Evet,
ben oradaydım, onun tetiği çektiğini gördüm,” demesi gerekir.”
“Ama pek çok kişi ikinci derece kanıtlarla asıldı bugüne
kadar,” dedi Jem.
“Biliyorum, belki çoğu da bunu hak etti ama görgü tanığı
olmadığı zaman hep bir kuşku kalır insanların kafasında, bazen
yalnızca bir kuşkunun gölgesi. Yasa buna “makul şüphe?
der ama bir davalının bu kuşku gölgesinden doğan bir hakkı
bulunur. Davalının az da olsa suçsuz olma olasılığı vardır.”
“O zaman iş gelip jüriye dayanıyor. Jürileri kaldırmak gerek.”
Jem çok katıydı.
Atticus gülümsememek için kendini tutuyordu ama beceremedi.
“Bize karşı çok sertsin, oğlum. Daha iyi bir yolu vardır
belki, bana sorarsan. Yasa değiştirilebilir. Ölüm cezası gerektiren
suçlarda cezayı saptama işi yargıçlara bırakılabilir.”
“O zaman Montgomery'ye git ve yasayı değiştir.”
“Bunun ne kadar zor olduğunu bilsen şaşarsın. Değiştiğini
ben göremem, sen bile ancak yaşlandığında görürsün.”
Bu, Jem'in hiç hoşuna gitmedi. “Hayır, efendim, jürileri kaldırmaları
gerekir. Adam bir kere suçlu değildi, suçlu dediler.”
280
“O jüride sen olsaydın ve senin dışında senin gibi on bir
oğlan daha olsaydı Tom özgürlüğüne kavuşurdu,” dedi Atticus.
“Bugüne kadar hayatındaki hiçbir şey akıl yürütme sürecine
engel olmadı. Tom'un jürisindekilerin hepsi de günlük hayatlarında
makul insanlar ama akıllarıyla kendilerinin arasına
bir şeylerin girdiğini gördün. O gece hapishanenin önünde de
aynı şeyi görmüştün. O adamlar o gece akılcı oldukları için
çekip gitmediler, gittiler çünkü orada biz vardık. Dünyamızda
insanların akıllarının başlarından çıkmasına yol açan bir şey
var; jüridekiler isteseler bile adil olamazlardı. Bizim mahkemelerimizde,
beyaz adamın dünyasıyla siyah adamın dünyası
karşı karşıya geldiğinde, her zaman beyaz adam kazanır. Bu ne
kadar çirkin olursa olsun hayatın bir gerçeği.”
“Gerçek olması doğru olduğu anlamına gelmez,” dedi Jem
heyecansızca. Yumruğunu hafif hafif dizine vuruyordu. “Bu tür
kanıtlarla bir adamı suçlu bulamazsın, bulamazsın.”
“Sen olsan bulmazdın ama onlar bulabilirdi ve buldular da.
Büyüdükçe bu tür şeylere öyle çok tanık olacaksın ki. Bir adamın
rengi ne olursa olsun, kendisine adil davranılması gereken
tek yer mahkeme salonudur ama insanlar kendi hınçlarını jüri
locasına taşımanın bir yolunu buluyor. Yaşın büyüdüğü zaman
hayatının her gününde beyaz adamların siyah adamları aldattığını
göreceksin ama sana bir şey söyleyeyim ve bu söyleyeceğim
şeyi hiç unutma; beyaz bir adam siyah bir adamı aldattığı zaman,
o beyaz adam kim olursa ve ne kadar zengin olursa olsun, ne
kadar iyi bir aileden gelirse gelsin, beş para etmezin tekidir.”
Atticus öyle sakin konuşuyordu ki “beş para etmez” sözü
kulaklarımızda patladı. Başımı kaldırıp baktım, yüzünde çok
sert bir ifade vardı. “Benim için bir siyahinin cehaletinden yararlanan
beş para etmez bir beyaz adamdan daha mide bulandırıcı
bir şey yoktur. Kendimizi kandırmayalım; fatura kabarıyor
ve bu günlerde o faturayı ödeyeceğiz. Umarım onu ödemek siz
çocuklara kalmaz.”
Jem başını kaşıyordu. Birden gözleri parladı. “Atticus,”
dedi, “neden bizim gibi, Bayan Maudie gibi insanlar hiç jüri
281
üyesi olmuyor? Jüride Maycomb'lu birini göremiyoruz, gelenler
hep ormanlık bölgeden geliyor.”
Sallanan sandalyede oturan Atticus arkasına yaslandı. Nedense
Jem'in sorusu hoşuna gitmiş gibiydi. “Bu soru aklına ne
zaman gelecek diye merak ediyordum,” dedi. “Bunun çeşitli
nedenleri var. Bir kere Bayan Maudie jüri üyesi olamaz çünkü
o bir kadın.”
“Yani Alabama'da kadınlar jüri üyeliği yapamaz mı demek
istiyorsun?” Öfkelenmiştim.
“Evet öyle. Galiba hassas ve narin kadınlarımızı Tom Robinson
davası gibi iğrenç davalardan korumak istiyoruz. Ayrıca,”
diyerek gülümsedi Atticus, “kadınlar katılsaydı, başlayan
bir dava bitebilir miydi hiç, kuşkuluyum; durmadan araya girip
soru sorarlardı.”
Jemle ikimiz güldük. Bir jüride yer alsa Bayan Maudie kimbilir
ne kadar etkileyici olurdu. Tekerlekli sandalyesinde oturan
o yaşlı Bayan Dubose'u düşündüm: “O şeyi tıklatıp durmayı
kes, Yargıç Taylor, şu adama bir soru sormak istiyorum.” Belki
de atalarımız haklıydı.
Atticus şöyle diyordu: “Bizim gibi insanlara gelince; o faturadan
bizim payımıza düşen de bu. Biz genelde bu jürileri
hak ediyoruz. Bir kere bizim Maycomb'lu yiğit hemşerilerimiz
ilgilenmiyor. İkincisi korkuyorlar. Sonra bir de...”
“Korkuyorlar mı? Neden?” diye sordu Jem.
“E, sözgelimi, Bayan Rachel, Bayan Maudie'ye arabayla
çarpsa, Bay Link Deas, Bayan Maudie'ye ödenecek tazminatın
miktarını saptamak zorunda olacaktı. Kadınlardan birini
müşteri olarak kaybetme düşüncesi Bay Link'in hiç de hoşuna
gitmezdi, öyle değil mi? Bu yüzden Yargıç Taylor'a jüride yer
alamayacağını çünkü kendisi dükkânda yokken dükkâna bakacak
birinin bulunmadığını söylüyor. Yargıç Taylor da onun
özrünü kabul ediyor. Bazen de öfkelenerek kabul ediyor.”
“Kadınlardan birinin kendisinden alışveriş yapmayı keseceğini
nereden çıkarıyor?” diye sordum.
282
Jem, “Bayan Rachel keserdi, Bayan Maudie kesmezdi,”
dedi. “Ama jüridekilerin oyu gizlidir, Atticus.”
Babamız kıkır kıkır güldü. “Daha öğrenmen gereken çok
şey var, oğlum. Bir jüri üyesinin oyu lafta gizlidir. Bir jüride
yer alan bir adam bir karar vermek ve bir konuda bir iddiada
bulunmak zorundadır. İnsanlar bunu yapmaktan hoşlanmazlar.
Bu bazen sevimsiz bir iştir.”
“Tom'un jürisi tabii ki çok çabuk karar verdi,” diye homurdandı
Jem.
Atticus'un parmakları saat cebine gitti. “Çabuk vermedi,”
dedi, bunu da daha çok kendi kendine konuşurmuş gibi söyledi.
“Beni düşündüren tek şey buydu, yani, bu bir başlangıcın ilk
işareti olabilir. Bu jürinin karar vermesi birkaç saat sürdü. Belki
de kaçınılmaz bir mahkeme kararıydı ama genelde bu kararı
birkaç dakikada verirler. Bu sefer...” durdu, bize baktı. “Bilmek
hoşunuza gidebilir diye söylüyorum, jüri üyelerinin direncini
kırmaya çalışan biri vardı, epeyce çaba gösterdi; başlangıçta
peşin peşin beraat verilmesini savundu.”
“Kim?” Jem şaşırmıştı.
Atticus'un gözleri parıldadı. “Bunu söylememem gerekiyor
ama Size şu kadarını söyleyeceğim. Sizin Old Sarum'lu arkadaşlarınızdan
biri...”
“Cunningham'lardan biri mi?” Jem kesik kesik konuştu.
“Onlardan... Ben onlardan birini görmedim orada... Şaka ediyorsun.”
Göz ucuyla Atticus'a baktı.
“Onların akrabalarından biri. Onu hemen eleyebilirdim
ama bir içgüdüyle elemedim. Sırf içgüdüyle. Eleyebilirdim ama
elemedim.”
“Aman Tanrım,” dedi Jem dehşetle. “Bir bakıyorsun onu
öldürmek istiyorlar, bir bakıyorsun onu serbest bırakmaya
çalışıyorlar... Bu insanları ömrümün sonuna kadar hiç anlayamayacağım.”
Atticus insanın onları tanıması gerektiğini söyledi. Cunningham'ların
Yeni Dünya'ya göç ettikleri günden beri hiç kimseden
hiçbir şey kabul etmediklerini söyledi. Onlarla ilgili bir
283
başka şey daha vardı: Onların saygısını bir kez kazanırsan,
senin için yapmayacakları şey yoktu. Atticus o gece onların
Finch'lere karşı hiç azımsanmayacak derecede saygı duydukları
için hapishaneyi terk ettiklerine dair bir duygu taşıyordu
içinde, tahminden öteye geçmeyen bir duygu. Sonra, tabii, dedi,
Cunningham'lardan birini kararından vazgeçiren şey, bir başka
Cunningham ile bir yıldırımdı. “O gece oraya toplanan o
kalabalıktakilerden iki kişi olsaydı jüride, karar çoğunluğu
sağlayamayan bir jürimiz olacaktı.”
Jem ağır ağır konuştu: “Yani sen, bir gece önce seni öldürmek
isteyen bir adamı gerçekten de jüriye mi koydun? Nasıl
böyle bir tehlikeyi göze alırsın, Atticus, nasıl alırsın?”
“İyi düşünürsen, pek az bir tehlike söz konusuydu. Davalıyı
suçlu bulacak bir adamla davalıyı suçlu bulacak bir başka
adam arasında hiçbir fark yoktur, öyle değil mi? Davalıyı suçlu
bulacak bir adamla birazcık rahatsızlık duyan bir adam arasında
az bir fark vardır, haksız mıyım? Listedeki tek bilinmezliği
oluşturan kişi oydu.”
“O adam Bay Walter Cunningham'ın nesi oluyordu?” diye
sordum.
Atticus ayağa kalktı, gerindi, esnedi. Daha yatma zamanımız
bile gelmemişti ama ona gazetesini okuma fırsatı vermemizi
istediğini anladık. Gazeteyi yerden aldı, katladı, başıma hafif
hafif gazeteyle vurdu. “Dur bakalım şimdi,” diye kendi kendine
söylendi. “Hah buldum. Birinci dereceden çifte kuzeni.”
“Ne demek bu?”
“İki kız kardeş iki erkek kardeşle evlenmiş. Sana bu kadarını
söyleyeyim, gerisini sen bul.”
Düşündüm, düşündüm, sonunda kararımı verdim: Ben
DilPle evlenseydim, Dilin kız kardeşiyle de Jem evlenseydi
bizim çocuklarımız birinci dereceden çifte kuzen olacaktı. “Vay
be, Jem,” dedim, Atticus gittikten sonra. “Komik adamlar bunlar.
Sen bunu duydun mu, Hala?”
Alexandra Hala kanaviçe işliyor, bize bakmıyor ama konuşmalarımızı
dinliyordu. Nakış sepetini yanıbaşına koymuş,
284
sandalyesinde oturuyordu, işlediği küçük halıyı kucağına yaymıştı.
Kadınlar böyle sıcaktan kaynayan gecelerde niçin yün
halı işlerler, hiçbir zaman anlayamadım.
“Duydum,” dedi.
Genç Walter Cunningham'ı savunmaya koşuşumu, o uzakta
kalmış felaket olayı hatırladım. Şimdi o işi yaptığıma seviniyordum.
“Okul açılır açılmaz, Walter'ı eve yemeğe çağıracağım,”
diye plan yaptım, onu bir daha gördüğümde dövmeye karar
verdiğimi unutmuştum. “Okuldan sonra bazen bizde kalabilir.
Atticus onu arabayla Old Sarum'a götürür. Belki bazen geceyi
bizde geçirebilir, ne dersin ha, Jem?”
“Bakarız,” dedi Alexandra Hala. Onun yaptığı açıklamaların
içinde her zaman bir tehdit vardır, verilen bir söz yoktur.
Şaşırarak ona döndüm. “Neden kalamazmış, Hala? Onlar iyi
insanlar.”
Nakış gözlüklerinin üzerinden bana baktı. “Jean Louise, iyi
insanlardır elbette, bu konuda bir kuşku yok kafamda. Ama
onlar bizim gibi insanlar değil.”
“Onlar on para etmez insanlardır, demek istiyor, Scout,”
dedi Jem.
“On para etmez ne demektir?”
“Şey, değersiz. Vakitlerini boşa harcamayı falan severler.”
“E, ben de seviyorum.”
“Saçmalama, Jean Louise,” dedi Alexandra Hala. “Walter
Cunningham'ı istediğin kadar yıka, ov, parlat, ayağına ayakkabı,
sırtına yeni elbiseler giydir, o Jem gibi olamaz. Ayrıca o
ailede bir içkicilik damarı var, ırmak genişliğinde bir damar.
Finch Ailesi'nin kadınları o tür insanlarla ilgilenmezler.”
“Halacım,” dedi Jem, “Scout daha dokuz yaşında bile değil.”
“Şimdiden bunu öğrenebilir.”
Alexandra Hala daha önce de bizimle konuşmuştu. Sert bir
dille yaptığı son uyarıyı çok iyi hatırlıyordum. Nedenini hiç
anlamamıştım. Calpurnia'nın evine gitme planlarına kendimi
kaptırdığım zamandı — merak ediyordum, onunla arkadaşlık
kurmak, onun nasıl yaşadığını, arkadaşlarının kimler olduğunu
285
görmek istiyordum. Belki de ayın arka yüzünü görmek istemiştim.
Bu kez taktikleri farklıydı ama Alexandra Hala'nın amacı
hep aynıydı. Belki de bizimle oturmaya gelmesinin nedeni
buydu, arkadaşlarımızı seçmemize yardımcı olmak. Onu kendimden
ne kadar uzak tutabilirsem tutacaktım: “İyi insanlarsa
neden Walter'a nazik davranmayayım?”
“Ona nazik davranma demedim. Ona kibar davranmalısın,
dostça davranmalısın, herkese karşı nazik olmalısın, tatlım.
Ama onu eve davet etmek zorunda değilsin.”
“Peki ya o bizim akrabamızsa, Hala?”
“Akrabamız olmadığını biliyoruz ama olsaydı da yanıtım
değişmezdi.”
“Hala,” dedi Jem, “Atticus'un dediğine göre insan arkadaşlarını
seçebilir ama ailesini seçemezmiş, aileni kabul etsen
de etmesen de onlar senin akrabandır, kabul etmediğin zaman
aptal durumuna düşersin.”
“Ah, o babanız yok mu,” dedi Alexandra Hala, “ben yine
de Jean Louise, Walter Cunningham'ı bu eve davet edemez
diyorum. O oğlan Jean Louise'in birinci dereceden çifte kuzeni
olsa bile bu eve kabul edilmeyecektir, iş için Atticus'u görmeye
gelirse o başka. İşte o kadar.”
Gerçekten de “Olmaz” demişti ama bu kez nedenlerini de
söyleyecekti: “Ama ben Walter'la oynamak istiyorum, halacıgım,
niçin oynayamayayım?”
Gözlüklerini çıkardı, dik dik bana baktı. “Nedenini söyleyeceğim,”
dedi. “Çünkü... O ayaktakımı içinden gelen bir
çocuk, işte bu yüzden onunla oynayamazsın. Onunla düşüp
kalkmana, onun alışkanlıklarını edinmene, ondan kimbilir
neler öğrenmene izin veremem. Şu halinle bile babana sorun
çıkarıyorsun.”
Ne yapacaktım bilmiyorum ama Jem beni engelledi. Beni
omuzlarımdan yakaladı, kollarını bana doladı, ben öfkeyle
hıçkırırken beni alıp odasına götürdü. Atticus sesimizi duydu,
kapıdan başını uzattı. “Bir şey yok, baba,” dedi Jem boğuk bir
sesle, “bir şey yok.” Atticus çekildi.
286
“Al şunu ye, Scout.” Jem elini cebine sokup bir karamela
çıkardı. Karamelayı çiğneyip ağzımın içinde yumuşak bir topak
haline getirmek birkaç dakikamı aldı.
Jem şifoniyerin üzerindeki nesneleri düzeltiyordu. Saçı arkadan
havaya kalkmıştı, önleri de gözüne giriyordu, acaba bir
gün saçları bir erkek saçına benzeyecek mi diye merak ettim;
belki kökten kazıtırsa, yeni baştan uzadığı zaman düzgün bir
şekilde arkaya yatardı. Kaşları kalınlaşıyordu, gövdesinde yeni
bir incelik gözüme çarptı. Boyu uzuyordu.
Arkasına baktığında yeniden ağlamaya başlayacağımı düşünmüş
olmalı ki, “Hiç kimseye söylemezsen sana bir şey göstereceğim,”
dedi. Ne, dedim. Gömleğinin düğmelerini çözdü,
mahcup mahcup gülümsüyordu.
“E, ne?”
“Görmüyor musun?”
“Yoo.”
“Kıllara baksana.”
“Nerede?”
“Şurada işte. Tam şurada.”
O benim biricik sığınağımdı, bu yüzden çok güzel olduğunu
söyledim ama hiçbir şey görmemiştim. “Gerçekten çok hoş, Jem.”
“Koltukaltlarımda da var,” dedi. “Gelecek yıl futbol oynayacağım.
Scout, halamın seni sinirlendirmesine izin verme.”
Daha dün bana Alexandra Hala'yı sinirlendirmememi söylüyordu.
“Biliyorsun, kız çocuğuna alışkın değil,” dedi Jem, “en azından
senin gibi kız çocuklarına. Seni kibar bir hanım yapmaya
çalışıyor. Dikişe falan başlayamaz mısın?”
“Ne dikişi be. O beni sevmiyor, hepsi bu ama umurumda
değil. Walter Cunningham'a ayaktakımı deyince tutamadım
kendimi, Jem, benim her zaman Atticus'a sorun çıkardığımı
söylemesine taktığım yok. Bir keresinde bunu açık açık konuşmuştuk,
ben sana sorun mu çıkarıyorum diye sormuştum
Atticus'a, o da çıkarıyorsun sayılmaz, hiç değilse çözebileceğim
sorunlar çıkarıyorsun demişti, onun başına bela olduğumu bir
287
an bile aklıma getirmememi istemişti. Dediğim gibi, bu kez
Walter'dı — o çocuk ayaktakımından biri değil, Jem. Ewell'lara
benzemiyor o.”
Jem ayakkabılarını tekmeleyerek çıkardı ve ayaklarını yatağın
üzerine attı. Bir yastığa dayanıp okuma lambasını yaktı.
“Biliyor musun, Scout? Ben her şeyi çözdüm. Dünyada dört
grup insan var. Bizim gibi, komşularımız gibi sıradan insanlar,
ormanda yaşayan Cunningham'lar gibi insanlar, bataklıkta
yaşayan Ewelblar gibi insanlar, bir de zenciler.”
“Peki ya Çinliler, Baldwin İlçesi'ndeki Kajunlar?”
“Ben Maycomb'dan söz ediyorum. Burada sorun bizim
gibi insanların Cunningham'ları sevmemesi, Cunningham'ların
Ewellları sevmemesi, Ewelhların da siyahileri küçük görmesi.”
Peki bu böyleyse, dedim Jem'e, o zaman Cunningham'lar
gibi insanlardan oluşan Tom'un jürisi niçin EwelPlara nispet
olsun diye Tom'u beraat ettirmedi?
Jem sorumu çocukça bulduğunu gösteren bir el hareketiyle
geçiştirdi.
“Biliyor musun,” dedi, “radyoda keman gıygıyı duyduğu
zaman Atticus'un ayağıyla hafif hafif tempo tuttuğunu gördüm
ve Atticus kadar, et ve sebze haşlaması suyu seven bir adam
görmedim.”
“Bu durumda bizim de Cunningham'lardan farkımız kalmıyor,”
dedim. “Hiç anlamıyorum, halam...”
“Hayır, dur da sözümü bitireyim; farkımız kalmıyor ama
biz yine de bir şekilde farklıyız. Bir keresinde Atticus bana halamın
aile üzerinde bu kadar durmasının nedenini söylemişti,
paramız yoktu ama geçmişimiz vardı, demişti.”
“İyi ama Jem, bilmiyorum ki — Atticus bana bir keresinde
bütün bu eski aile teranelerinin falan aptallık olduğunu çünkü
herkesin ailesinin ötekilerin ailesi kadar eski olduğunu söylemişti.
Bunun siyahları, İngilizleri falan kapsayıp kapsamadığını
sordum, evet dedi.”
“Eski aile demek sağlam bir geçmişi olmak demek değildir.
Bence ailenin ne zamandan beri okuryazar olduğuyla ilgilidir bu,
288
Scout, ben bu konuyu çok araştırdım, düşünebildiğim tek neden
bu. Geçmişte Finch'ler Mısır'dayken Finch'lerden biri birkaç
hiyeroglif öğrenmiş ve oğluna öğretmiş olmalı,” diyerek güldü
Jem. “Halamın dedesinin dedesinin dedesinin okuma yazma bildiğiyle
övündüğünü düşün — kadınlar tuhaf şeylerle övünürler.”
“Tamam bununla övünüyorum yoksa bunları Atticus'a ve
ötekilere kim öğretecekti, Atticus okuma yazma bilmeseydi
seninle ikimiz çok zor durumda kalacaktık. Bence geçmiş bu
değil, Jem.”
“E, peki Cunningham'ların niçin farklı olduklarını nasıl
açıklıyorsun? Bay Walter neredeyse imzasını bile atamıyor.
Onu gördüm. Bizler yalnızca onlara göre daha uzun süredir
okuyup yazabiliyoruz.”
“Hayır, herkes sonradan öğreniyor, kimse bilerek doğmuyor.
O Walter zeki olabileceği kadar zeki, sadece bazen aynı
sınıfı tekrarlamak zorunda kalıyor çünkü devam etmiyor, babasına
yardım etmek zorunda. Ne var bunda? Bak ama, Jem,
bana kalırsa tek bir tür insan var. İnsanların hepsi insan.”
Jem arkasına döndü, yastığını yumrukladı. Arkasına yaslandığı
zaman gözleri bulutlanmıştı. Arada sırada yaşadığı
düşüşlerden birini yaşamak üzereydi, dikkat kesildim. Kaşları
birbirine yaklaştı, ağzı ince bir çizgi halini aldı. Susuyordu.
“Ben de öyle düşünmüştüm,” dedi sonunda. “Senin yaşındayken.
Yalnızca tek bir tür insan varsa, o zaman neden hiç
geçinemiyorlar? Hepsi birbirine benziyorsa, niçin özel bir çaba
harcayarak birbirlerini aşağılıyorlar, Scout, galiba bir şeyleri
anlamaya başlıyorum. Galiba Öcü Radley'nin bunca zamandır
evden çıkmamasını anlamaya başlıyorum... Dışarı çıkmamak
istediği için içeride kalıyor.”
289
24
Calpurnia en sert kolalı önlüğünü takmıştı. Tepside kremalı
meyve keki taşıyordu. Geri geri yaylı kapıya kadar yürüdü
ve poposuyla kapıya hafifçe dokundu. Tatlılarla, kurabiyelerle
dolu ağır tepsileri bu kadar kolayca ve zarif bir şekilde taşımasına
hayrandım. Alexandra Hala da hayran olsa gerekti ki
bugün ikramları Calpurnia'nın yapmasına izin vermişti.
Ağustos eylüle devrilmek üzereydi. Yarın Dill, Meridian'a
gitmek üzere yola çıkacaktı; bugün Jemle ikisi Barker Girdabı'na
yüzmeye gitmişlerdi. Jem bu zamana kadar hiç kimsenin
Dile yüzme öğretme zahmetine girmediğini fark edince hem
öfkelenmiş hem de şaşırmıştı, Jem'e göre yürümek kadar gerekli
bir beceriydi bu. İkisi öğleden sonrayı derede geçirmişler,
suya çıplak girdikleri için onlarla gidemeyeceğimi söylemişlerdi,
ben de yalnız kaldığım süreyi Calpurnia ile Bayan Maudie
arasında paylaştırdım.
Bugün Alexandra Hala ile onun misyonerlik grubundaki
arkadaşlarının, dinin gereklerini yerine getirmek için verdikleri
savaş sırasında çıkardıkları gürültü bütün evden duyuluyordu.
Bayan Grace Merriweather'ın salonda Mruna'ların sefil hayatları
üzerine sunduğu raporu —ben öyle anladım- ta mutfaktan
duyabiliyordum. Kadınları, zamanı gelince —neyin zamanıy-
290
sa— götürüp kulübelere bırakıyorlarmış; aile düşüncesi yokmuş
onlarda -bunun halamı çok üzeceğini biliyordum—, çocukları
daha on üç yaşındayken korkunç zor işlere koşuyorlarmış; çocuklar
ekvator frengisiyle, ekin kurtlarıyla yerlerde sürünüyorlarmış,
bir ağacın kabuklarını çiğneyip topluluğa ait bir kabın
içine tükürüyor, sonra da onu içerek sarhoş oluyorlarmış.
Hemen ardından hanımlar bir şeyler yiyip içmek için toplantıya
ara verdiler.
Yemek odasına gitsem mi, gitmesem mi bilemiyordum.
Alexandra Hala bir şeyler yer içerlerken onlara katılmamı söylemişti;
toplantının işle ilgili kısmına katılmama gerek yoktu,
sıkılabilirdim, öyle demişti. Pazar günlerine ayrılmış pembe elbisemi,
ayakkabılarımı ve jüponumu giymiştim, üstüme bir şey
dökersem Calpurnia'nın elbisemi yarın yine yıkaması gerekeceğini
düşündüm. Bugün çok çalışmıştı. Gitmemeye karar verdim.
“Sana yardım edebilir miyim, Cal?” dedim, biraz işe yaramak
isteğiyle.
Calpurnia kapı aralığında duraksadı. “Sen o köşede hiç
sesini çıkarmadan otur,” dedi, “geri geldiğimde tepsiye yerleştirmeme
yardım edersin.”
Calpurnia kapıyı açınca kadınların seslerinin yumuşak uğultusu
yükseldi. “A, Alexandra hiç böyle kremalı meyveli kek
görmedim... Harika olmuş... Benimkinin kabuğu böyle olmuyor,
asla olmuyor... Böyle böğürtlenli tartlar yapmak kimin
aklına gelir... Calpurnia'nın mahareti mi?.. Yoksa kimin aklına
gelir... Sana söyleyen oldu mu papazın karısının... Haa-yıır, e,
öyle, öteki henüz yürümüyor...”
Hepsi sustu, anladım ki hepsine yiyecek içecek servisi yapılmıştı.
Calpurnia geri döndü, anneme ait o ağır gümüş sürahiyi
bir tepsinin üzerine koydu. “Şu kahve sürahisi antika bir şey,”
diye mırıldandı, “artık bunları yapmıyorlar.”
“Onu içeriye ben götürebilir miyim?”
“Dikkatli olup düşürmezsen. Masanın baş tarafına, Bayan
Alexandra'nın yanına bırak. O fincanların falan olduğu yere.
Halan doldurur.”
291
Calpurnia'nın yaptığı gibi sırtımı dönüp popomla kapıyı
iterek açmak istedim ama kapı açılmadı. Calpurnia gülümseyerek
kapıyı açıp tuttu. “Aman dikkat et, çok ağır. Karşıya
bak ki dökmeyesin.”
Yolculuğum başarılı geçti: Alexandra Hala büyük bir mutlulukla
gülümsedi. “Bizim yanımızda kal, Jean Louise,” dedi.
Bana kadın olmayı öğretme kampanyasının bir parçasıydı bu.
Grup üyelerinden her birinin, komşularını evlerine bir şeyler
yiyip içmeye davet etme âdeti vardı, komşuları ister Vaftizci,
ister Presbiteryen olsun fark etmiyordu, (bir yargıç gibi ciddi)
Bayan Rachel'ın, Bayan Maudie'nin ve Bayan Stephanie
Crawford'ın burada olma nedenleri buydu. Biraz tedirgin bir
şekilde Bayan Maudie'nin yanına oturdum, kadınların karşı
komşularına giderken neden şapka taktıklarını merak ettim.
Kadınları toplu halde bir arada gördüğüm zaman belli belirsiz
bir korkuya kapılır, başka yerde olma isteği duyardım ama
Alexandra Hala bu duyguya “şımarıklık” diyordu.
Kadınlar dayanıksız pastel boyalar içinde alımlı görünüyordu.
Çoğu bol bol pudralanmış ama allık sürmemişti; odada göze
çarpan tek ruj -pembe ve portakal tonlarında— Tangee Natural
rujuydu. Tırnaklar renksiz Cutex'le boyanmıştı ama bazı kadınlar
pembe oje sürmüştü. Çok güzel kokuyorlardı. Sessizce oturuyordum,
sandalyenin kollarını sıkıca tutarak ellerimi güvence
altına almıştım, birinin benimle konuşmasını bekliyordum.
Bayan Maudie'nin ağzındaki altın köprü parıldıyordu.
“Aman pek şık giyinmişsin, Bayan Jean Louise,” dedi. “Pantolonun
nereye gitti bugün?”
“Elbisemin altında.”
Komiklik olsun diye söylememiştim ama hanımlar güldü.
Hatamı fark edince yanaklarım yanmaya başladı ama Bayan
Maudie ciddi bir yüz ifadesiyle bana baktı. Ben bilerek komiklik
etmedikçe o bana gülmezdi.
Bunun arkasından birden çöken sessizlikte Bayan Stephanie
Crawford masanın karşı tarafından seslendi: “Büyüyünce ne
olacaksın, Jean Louise? Avukat mı?”
292
“Hayır, bu konuyu henüz düşünmedim...” Bayan Stephanie'nin
konuyu değiştirdiğine sevinerek yanıt verdim. Aceleyle
kendime bir meslek aramaya başladım. Hasta bakıcı? Havacı?
“Şeyy...”
“Ne yani, ben senin avukat olmak istediğini düşünüyordum,
şimdiden mahkemeye gitmeye başladığına göre.”
Kadınlar yine güldü. “Bizim Stephanie de çok matrak,” dedi
içlerinden biri. Bayan Stephanie'yi konuya devam etmesi için
yüreklendirdi. “Büyüyüp avukat olmak istemiyor musun?”
Bayan Maudie'nin eli elime dokundu, ben de, “Yoo, yalnızca
bir kadın olmak istiyorum,” dedim.
Bayan Stephanie kuşkuyla bana baktı, şımarıklık etmek
istemediğime karar verdi, “Eh, daha sık elbise giymeye başlayıncaya
kadar bu konuda pek yol alamazsın,” demekle yetindi.
Bayan Maudie elimi iyice sıktı, ben de sustum. O elin sıcaklığı
bana yetti.
Bayan Grace Merriweather solumda oturuyordu, nezaket
gereği onunla konuşmamın doğru olacağını düşündüm. Bay
Merriweather, baskı altında yaşayan inançlı bir Metodist
olarak, “İnsanı hayrete düşüren Grace,!” benim gibi bir sefili
kurtaran ses ne kadar tatlı...” diye şarkı söylemekte kişisel bir
yan görmüyordu anlaşılan. Ama Maycomb'daki herkes Bayan
Merriweather'ın o adamın aklını başına getirdiğine ve onu doğru
düzgün bir vatandaşa dönüştürdüğüne inanıyordu çünkü
Bayan Merriweather hiç kuşkusuz kasabanın en inançlı kadınıydı.
Ona ilginç gelecek bir konu başlığı bulmaya çalıştım.
“Bu öğleden sonra ne üzerinde çalıştınız?” dedim.
“Ha, şu zavallı Mruna'lar üzerinde, tatlım,” dedi ve konuşmayı
bıraktı. Başka birkaç soru daha gerekiyordu.
Ezilenler aklına gelince Bayan Merriweather'ın o iri kahverengi
gözleri yaşarırdı. “O balta girmemiş ormanda |. Grimes
Everett dışında kimseyi görmeden yaşamak,” dedi. “Bir
* Kadın adı olarak kullanılan Grace Hıristiyanlıkta Tanrı lütfu, Tanrı'nın
insanlara bahşettiği, günaha direnme gücü anlamına geliyor. (ç.n.)
293
azizden farkı olmayan Bay Everett dışında oraya tek bir beyaz
adım atmıyor.”
Bayan Merriweather ses tellerini org gibi kullanabiliyordu,
sesi orgdan çıkarmış gibiydi; ağzından çıkan her sözcüğün hakkını
veriyordu: “O yoksulluk... O karanlık... O ahlak yoksunluğu
— bunları J. Grimes Everett'ten başka bilen yok. Biliyor
musunuz, kilise bana onların konakladığı yere gitme görevi
verdiğinde J. Grimes Everett bana şöyle demişti...”
“O orada mıydı, bayan? Ben sanki...”
“Evde izindeydi. J. Grimes Everett bana şöyle dedi: “Bayan
Merriweather, bizim orada nelerle savaştığımızı hiç bilmiyorsunuz,
hiç bilmiyorsunuz.” Bana böyle dedi.”
“Anlıyorum, bayan.”
“Ben de ona dedim ki, “Bay Everett, Alabama'da Maycomb
Güney Metodist Piskoposluk Kilisesi yüzde yüz sizin arkanızdadır.
» Ona böyle, dedim. Biliyor musunuz hemen o an oracıkta
kendi kendime bir söz verdim, eve döndüğüm zaman Mruna”lar
üzerine bir kurs açacağım ve J. Grimes Everett'in mesajını Maycomb”
lulara ileteceğim, dedim ve işte şimdi onu yapıyorum.”
“Anlıyorum, bayan.”
Bayan Merriweather başını iki yana salladığında saçının
siyah bukleleri de hafifçe sallandı. “Jean Louise,” dedi, “sen
çok şanslı bir kızsın. Hıristiyan bir kasabada, Hıristiyanlarla
birlikte Hıristiyan bir evde yaşıyorsun. Orada J. Grimes Everett'in
yaşadığı yerde günahtan ve pislikten başka bir şey yok.”
“Anlıyorum, bayan.”
“Günah ve pislik — neydi o Gertrude?” Bayan Merriweather
o ahenkli sesiyle yanında oturan kadına dönüp sordu. “Ben
her zaman bağışla ve unut derim, bağışla ve unut. Kilisenin
yapması gereken şey, o kadının çocukları için bir Hıristiyan gibi
yaşamasına yardımcı olmaktır. Bazı erkeklerin oraya gitmesi, o
vaize o kadını cesaretlendirmesini söylemesi gerekiyor.”
“Özür dilerim, Bayan Merriweather,” diyerek sözünü kestim,
“Mayella Eweli*dan mı söz ediyorsunuz?
294
“May?.. Hayır, çocuğum. O zencinin karısından. Tom'un
karısından Tom...”
“Robinson, bayan.”
Bayan Merriweather yeniden komşusuna döndü. “Benim
gerçekten inandığım bir şey var, Gertrude,” diye devam etti,
“ama insanlar olaya benim gibi bakmıyorlar işte. Onları bağışladığımızı,
her şeyi unuttuğumuzu bilirlerse her şey geride kalır.”
“Ha... Bayan Merriweather,” diyerek yine sözünü kestim,
“ne geride kalır?”
Yine bana döndü. Bayan Merriweather çocuğu olmayan
ve çocuklarla konuşurken ses tonunu değiştirmek gerektiğini
düşünen yetişkinlerden biriydi.
“Hiç, Jean Louise,” dedi, etkileyici şekilde, ağır ağır, “aşçılar,
çiftlik işçileri hiç memnun değil ama biraz biraz sakinleşiyorlar,
o duruşma ertesinde bütün gün homurdanıp durdular.”
Bayan Merriweather yüzünü Bayan Farrow'a döndü. “Gertrude,
bak sana ne diyeceğim, surat asan bir zenciden daha rahatsız
edici bir şey yok. Ağızları ta buraya kadar sarkıyor. Mutfakta
böyle birini görünce bütün günün mahvoluyor. Sophy'ye
ne dedim biliyor musun, Gertrude? “Sophy,* dedim, “bugün bir
Hıristiyan gibi davranmıyorsun. Aziz İsa ortalıkta söylenerek,
şikâyet ederek dolaşmazdı.” Biliyor musun, bunu duymak ona
iyi geldi. Gözlerini yerden kaldırdı, “Dolaşmazdı, Merriweather
Bayanım, söylenerek dolaşmazdı,” dedi. Bak sana söylüyorum,
Gertrude, Yüce İsa'mızı tanıklığa çağırmak için hiçbir fırsatı
kaçırmamalıyız.”
Finch Arazisi'nin küçük kilisesindeki eski, küçük orgu hatırladım.
Ben küçükken, o gün uslu durduysam Atticus orgun
körüğünü pompalamama izin verir, kendisi de o sırada tek
parmakla bir melodi çalardı. Son nota körükteki hava bitinceye
kadar uzar giderdi. Bayan Merriweather havasız kalmıştı,
bana göre, Bayan Farrow konuşmaya hazırlanırken o tükenen
deposunu dolduruyordu.
Bayan Farrow soluk gözlü, ince ayaklı, güzel yapılı bir kadındı.
Saçına yeni ondüle yaptırmıştı, gri lülelerden oluşan sıkı
295
bir yumak gibiydi saçı. Maycomb'un en inançlı kadınlarının
ikincisiydi. Söze yumuşak, ıslık sesine benzer bir ses çıkararak
başlamak gibi bir huyu vardı.
“S-s-s Grace,” dedi, “geçen gün ben de Hutson Birader'e
aynı şeyi söyledim. “S-s-s Hutson Birader, dedim, “biz kaybetmeye
mahküm olduğumuz bir savaş veriyoruz, kaybetmeye
mahküm olduğumuz bir savaş,” dedim, “onların hiç umurunda
değil. Biz göbeğimiz çatlayıncaya kadar onlara bir şeyler
öğretmeye çalışsak da, onları Hıristiyan yapmak için canımızı
dişimize taksak da bu günlerde hiçbir kadın gece yatağında
güvende değil.” O da bana, “Bayan Farrow, dedi, “bu gidişin
sonu nereye varacak bilmiyorum.” S-s-s ben de ona, çok doğru
söylüyorsunuz, dedim.”
Bayan Merriweather bilmiş bilmiş başını salladı. Sesi kahve
fincanlarının tıkırtılarını ve kibar bayanların leziz yiyecekleri
çiğnerken çıkardığı, büyükbaş hayvanların geviş getirme sesine
benzeyen o yumuşak sesi bastırdı. “Gertrude,” dedi, “sana
söylüyorum, bu kasabada bazı, iyi ama yanlış şeyler yapan
insanlar var. Yani doğru şeyler yaptıklarına inanan insanlar.
Kim olduklarını söylemek istemem şimdi ama onların bazıları
daha düne kadar doğru şeyler yaptıklarına inanıyorlardı oysa
tek yaptıkları iş zencileri kışkırtmaktı. Bunu yaptılar hep. O
zamanlar yapılacak en doğru şeymiş gibi görünmüş olabilir,
kesinlikle bilmiyorum, bu konuda bir eğitimim yok ama surat
asmak... Memnuniyetsizlik göstermek... Bak sana söyleyeyim,
benim Sophy bir gün daha buna devam etseydi, onu postalardım.
Onun o odun kafasının bir türlü almadığı şey şu: Yalnızca
ekonomik kriz yaşadığımız için, onun da her hafta bir dolar yirmi
beş sente ihtiyacı olduğu için ben onu bu evde tutuyorum.”
“O çekiştirdiğiniz adamın parasıyla alınmış yiyecekler boğazınızdan
rahat rahat geçiyor ama, öyle değil mi?”
Bunu Bayan Maudie söylemişti. Ağzının iki ucunda iki
gergin çizgi belirmişti. Yanımda sessizce oturmaktaydı, kahve
fincanını bir dizinin üzerinde dengelemişti. Ben konuşmayı izlemeyi
çoktan bırakmıştım, onlar Tom Robinson'ın karısından
296
söz etmeyi bıraktıklarında ben de onları dinlemeyi bırakmış,
Finch Arazisi'ni ve ırmağı düşünmeye dalmıştım. Alexandra
Hala ters söylemişti: Toplantının işle ilgili kısmı insanın kanını
donduracak kadar korkunçtu, sohbet kısmı can sıkıcı.
“Maudie, ne demek istediğini anlamadığımdan eminim,”
dedi Bayan Merriweather.
“Ben de anladığından eminim,” dedi Bayan Maudie kısaca.
Daha fazla bir şey söylemedi. Bayan Maudie kızdığı zaman
buz gibi soğuk bir sesle kısacık bir şey söylerdi. Onu kızdıran
bir şey vardı, gri gözleri sesi kadar soğuktu. Bayan Merriweather
kızardı, bana baktı, bakışlarını başka yöne çevirdi. Bayan
Farrow'u göremiyordum.
Alexandra Hala masadan kalktı, hızla yiyecek ve içecek
servisi yaptı, canlı bir konuşmayla Bayan Merriweather'la Bayan
Gates'i lafa tuttu. Onları Bayan Perkins ile sohbete tutuşturduktan
sonra geri çekildi. Bayan Maudie'ye basbayağı
teşekkür eder gibi baktı, ben de kadınların dünyasına hayretle
bakıyordum. Bayan Maudie ile Alexandra Hala hiçbir zaman
birbirlerine özellikle yakın olmamışlardı, şimdiyse halam ona
bir şey için teşekkür ediyordu. Ne için ettiğini bilmiyorum.
Alexandra Hala'nın kendisine yapılan yardıma teşekkür borcu
duyacak kadar etkilendiğini görmek hoşuma gitmişti. Bu konuda
hiç kuşkum yoktu, kısa zamanda bu dünyaya girmeliydim,
dışarıdan bakılınca güzel kokulu kadınların ağır ağır sallandıkları,
hafifçe yelpazelendikleri ve soğuk su içtikleri dünyaya.
Ama ben babamın dünyasında daha rahattım. Bay Heck
Tate gibi insanlar, alay etmek için sordukları masum sorularla
sizi tuzağa düşürmüyorlardı; Jem bile aptalca bir şey sormadığınız
sürece fazla eleştirel olmuyordu. Kadınlar erkeklerden
hafifçe korkarak yaşıyorlardı, onları bütün yürekleriyle beğenmek
istemiyorlardı. Ama ben erkekleri seviyordum. Ne kadar
sövüp saysalar, içki içip kumar oynasalar, tütün çiğneseler de
onlarda sevdiğim bir şey vardı; ne kadar sevimsiz de olsalar
onlarda içgüdüsel olarak sevdiğim bir şey... Onlar...
297
“İkiyüzlü hepsi, Bayan Perkins, doğuştan ikiyüzlü,” diyordu
Bayan Merriweather. “Hiç değilse biz o günahı omuzlarımızda
taşımıyoruz. Kuzeydekiler kölelere özgürlüklerini vermiş
ama onlarla aynı masada oturduklarını görmüyorsun. Biz hiç
değilse onları aldatmıyoruz, tamam, siz de bizim kadar iyisiniz
ama bizden uzak durun demiyoruz. Biz burada onlara, siz
bildiğiniz gibi yaşayın biz de bildiğimiz gibi yaşayalım, diyoruz.
Bana kalırsa o kadın, o Bayan Roosevelt aklını kaçırmış,
aklını kaçırmasa ta Birmingham'a kadar gelip onlarla birlikte
oturmaya kalkışır mı?) Ben Birmingham Belediye Başkanı olsaydım
asla...”
Eh, hiçbirimiz Birmingham Belediye Başkanı değiliz ama
keşke ben bir günlüğüne Alabama Valisi olsaydım; Tom Robinson'ı
öylesine çabucak serbest bırakırdım ki Misyonerlik
Derneği “gık” bile diyemezdi. Geçen gün Calpurnia, Bayan
Racheh'ın aşçısına Tom'un ne kadar umutsuz olduğunu söylüyordu,
ben mutfağa girince de konuşmasını kesmedi. Atticus'un
hapiste yatmayı hafifletecek bir şey yapma olanağı
yokmuş, açık cezaevine gönderilmeden önce Robinson, “Hoşça
kal, Bay Finch,” demiş, “artık yapabileceğiniz bi şey yok,
o yüzden çabalamak gereksiz.” Atticus, Calpurnia'ya Tom'u
hapse attıkları gün bütün umudunu yitirdiğini söylemiş. Atticus,
Tom'a açıklamaya çalışmış, umudunu kaybetmemek için
elinden geleni yapmasını söylemiş çünkü Atticus onu serbest
bıraktırmak için elinden geleni yapmaktaymış. Bayan Rachel'ın
aşçısı Calpurnia'ya sordu, e, peki Atticus ona neden, evet, serbest
kalacaksın diyerek kestirip atmamış diye, sanki bu Tom'u
çok rahatlatacak bir şeymiş gibi. Calpurnia ona, “Çünkü senin
yasadan falan anladığın yok,” dedi, “hukukçu bir ailede ilk
öğreneceğin şey hiçbir şeyin kesin yanıtının olmadığıdır. Bay
Finch bunun böyle olacağını kesin olarak bilmeden böyle bir
şey söyleyemezdi.”
* Siyahlarla beyazların karışık oturmasının yasaklandığı bir toplantıda,
Amerika Birleşik Devletleri Başkanı'nın karısı Bayan Roosevelt salonun siyahlara
ayrılmış tarafında ilk sıraya oturmuştu. (ç.n.)
298
Ön kapı çarptı, holde Atticus'un ayak seslerini duydum.
Duyar duymaz da saatin kaç olduğunu düşündüm. Onun eve
gelme saati değildi bu, hele Misyonerlik Derneği günlerinde
hava kararıncaya kadar kasabada oyalanırdı. Kapı aralığında
durdu, şapkası elindeydi, yüzü bembeyazdı.
“Özür dilerim, bayanlar,” dedi. “Siz toplantınıza devam
edin, sizi bölmüş olmayayım. Alexandra bir dakika mutfağa
gelir misin? Bir süreliğine Calpurnia'yı da sizden ödünç
alacağım.”
Yemek odasından geçmedi, onun yerine koridordan geçerek
mutfağa arka kapıdan girdi. Alexandra Hala ile ikimiz onu
mutfakta karşıladık. Yemek odasının kapısı yeniden açıldı,
Bayan Maudie yanımıza geldi. Calpurnia sandalyesinden yarı
kalkmıştı.
“Cal,” dedi Atticus, “benimle Helen Robinson'ın evine gelmeni
istiyorum.”
“Ne oldu?” diye sordu Alexandra Hala, babamın yüzündeki
ifadeden ötürü telaşa kapılarak.
“Tom öldü.”
Alexandra Hala elleriyle ağzını kapattı.
“Onu vurdular,” dedi Atticus. “Koşuyordu. İdman saatiydi.
Dediklerine göre çitin yanında birden çıldırıp çite tırmanmaya
başlamış. Herkesin gözü önünde...”
“Onu durdurmaya çalışmamışlar mı? Uyarıda bulunmamışlar
mı?” Alexandra Hala'nın sesi titriyordu.
“Ha, evet, gardiyanlar dur, diye seslenmiş. Birkaç el havaya
ateş etmişler, sonra da öldürmek üzere. Tam çiti aşmak
üzereyken onu vurmuşlar. İki sağlam kolu olsaydı başaracaktı
dediler, o kadar hızlı hareket ediyormuş. On yedi kurşun yemiş.
O kadar fazla kurşun atmalarına gerek yoktu. Cal, benimle
gelmeni istiyorum, Helen'a söylememe yardımcı ol.”
“Peki, efendim,” diye mırıldandı Calpurnia, önlüğünü çözmeye
çalışıyordu. Bayan Maudie, Calpurnia'nın yanına gidip
önlüğünü çıkardı.
“Bu kadarı da fazla, Atticus,” dedi Alexandra Hala.
299
“Nasıl baktığına bağlı,” dedi Atticus. “Bir zenci nedir ki,
aşağı yukarı iki yüz zencinin içinde? Onlar için o Tom değildi,
kaçmaya çalışan bir mahkümdu yalnızca.”
Atticus buzdolabına yaslandı, gözlüklerini yukarı kaldırdı,
gözlerini ovuşturdu. “Şansımız çok yüksekti,” dedi. “Ne düşündüğümü
ona söylemiştim ama doğrusu yalnızca şansımızın
yüksek olduğunu söyledim ona, daha fazlasını söyleyemezdim.
Bana kalırsa Tom beyaz adamların onlara tanıdığı şanslardan
bıkmıştı, kendi şansını kendisi yaratmaya karar verdi. Hazır
mısın, Cal?”
“Evet, efendim, Bay Finch.”
“Haydi, o zaman gidelim.”
Alexandra Hala, Calpurnia'nın sandalyesine oturdu, elleriyle
yüzünü kapadı. Hiç kımıldamadan oturuyordu, o kadar kımıltısızdı
ki acaba bayılacak mı diye merak ettim. Bayan Maudie'nin
sanki biraz önce bir merdivene tırmanmış gibi soluduğunu duydum,
yemek odasında kadınlar şen şakrak çene çalıyordu.
Alexandra Hala'nın ağladığını sandım ama ellerini yüzünden
çektiğinde yanıldığımı gördüm. Çok bitkin görünüyordu.
Konuştuğu zaman sesi tekdüzeydi.
“Onun yaptığı her şeyi onayladığımı söyleyemem, Maudie
ama o benim kardeşim, bu ne zaman bitecek, bilmek istiyorum.”
Sesini yükseltti: “Perişan durumda. Fazla göstermiyor
ama perişan durumda. Halini gördün; ondan daha ne istiyorlar,
Maudie, daha ne istiyorlar?”
“Kim ne istiyor, Alexandra?” dedi Bayan Maudie.
“Bu kasaba. Kendilerinin yapmaya çok korktukları şeyi,
oh ne âlâ, o yapsın istiyorlar; kendileri üç kuruş kaybetmesin.
Kendilerinin yapmaya çok korktukları şeyi o yapsın, sağlığını
kaybetsin ama onlar...”
“Yavaş ol, seni duyacaklar,” dedi Bayan Maudie. “Bunu
hiç şöyle düşündün mü, Alexandra? Maycomb bunu biliyor
ya da bilmiyor olabilir, ama biz bir adama karşı duyulabilecek
en büyük saygıyı duyuyoruz ona. Onun doğruyu yapacağına
güveniyoruz. Bu kadar basit.”
300
“Kim?” Alexandra Hala on iki yaşındaki yeğeni gibi davrandığını
bilmiyordu.
“Bu kasabada oyunu kurallarına göre oynamanın Yalnızca
Beyazlar İçindir damgasını taşımadığına inanan bir avuç insan;
adil yargılanma hakkının yalnız bizlere değil herkese ait olduğuna
inanan bir avuç insan; bir zenciye baktıkları zaman, Tanrı
bana acımasaydı ben de onun gibi olabilirdim, diye düşünecek
kadar alçakgönüllü olan bir avuç insan.” Bayan Maudie'nin
eski canlılığı geri gelmişti: “Bu kasabada sağlam bir altyapısı
olan bir avuç insan, işte onlar.”
Yeterince dikkat gösterseydim Jem'in sağlam geçmiş tanımına
küçücük bir şey daha eklerdim ama tir tir titrediğimi ve
buna engel olamadığımı fark ettim. Enfield Açık Cezaevi'ni
görmüştüm, Atticus bana parmağıyla idman sahasını göstermişti.
Bir futbol sahası büyüklüğündeydi.
“Şu titremeyi kes,” dedi Bayan Maudie, kestim. “Kalk
Alexandra, onları yeterince yalnız bıraktık.”
Alexandra Hala kalktı, korsesinin kalça kısmındaki kırışıklıkları
düzeltti. Beline sıkıştırdığı mendili çıkardı, sümkürdü.
Saçlarına hafif hafif dokundu, “Belli oluyor mu?” dedi.
“Hiç belli olmuyor,” dedi Bayan Maudie. “Bizimle geliyor
musun, Jean Louise?”
“Evet, efendim.”
“Haydi, o zaman ötekilere katılalım,” dedi tatsız bir suratla.
Bayan Maudie yemek odasının kapısını açtığında kadınların
sesleri yükseldi. Alexandra Hala benim önümdeydi, kapıdan
geçerken arkadan kafasının dikleştiğini gördüm.
“Aa, Bayan Perkins,” dedi, “kahveniz bitmiş. Gidip getireyim.”
“Calpurnia bir iş için birkaç dakikalığına bir yere gitti, Grace,”
dedi Bayan Maudie. “Şu böğürtlenli tartlardan vereyim
sana. Hani şu balığa çıkmayı seven kuzenim var ya, geçen gün
ne yaptı duydunuz mu?..”
İşte böylece devam edip gittiler, yemek odasında gülüşen,
fincanlara kahveler dolduran, kekler, pastalar ikram eden, ge-
301
çici bir süre Calpurnia'sız kalmak gibi bir hizmetçi felaketinden
başka derdi yokmuş görünen kadınların gürültüsü arasında.
O hafif uğultu yeniden başladı: “Evet, Bayan Perkins, |.
Grimes Everett büyük acılar çekmiş bir aziz... Evlenmesi gerekiyordu,
bunun üzerine... Her cumartesi öğleden sonra güzellik
salonuna koşmuşlar... Güneş batar batmaz. Tavuk gibi erken
yatarmış, hasta tavuklarla dolu bir küfe, Fred her şeyin bununla
başladığını söylüyor, Fred'in dediğine göre...”
Alexandra Hala karşıdan bana bakıp gülümsedi. Masanın
üzerindeki kurabiye dolu tepsiye baktı, kafasını sallayarak bana
tepsiyi gösterdi. Dikkatlice tepsiyi aldım, büyük bir dikkatle
Bayan Merriweather'ın yanına gittim. Konuklarını ağırlayan
kibar bir ev sahibesi gibi, biraz kurabiye isteyip istemediğini
sordum. Mademki halam böyle bir zamanda hanımefendiliği
elden bırakmıyordu, ben de bırakmayabilirdim.
302
25
“Öyle yapma, Scout. Arka merdivenden dışarı bırak.”
“Delirdin mi sen, Jem?”
“Onu arka merdivenden dışarı bırak, dedim sana.”
İçimi çekerek o küçük yaratığı avucuma aldım, arka merdivenin
alt basamağına bırakıp karyolama döndüm. Eylül gelmişti
ama henüz serin havadan iz yoktu, biz hâlâ sinek teli geçirilmiş
arka verandada uyuyorduk. Ateşböcekleri hâlâ ortalıktaydı, yaz
boyu tele çarpmış olan gece tırtılları, uçan böcekler sonbahar
geldiğinde nereye gidiyorlarsa hâlâ gitmemişlerdi. Bir tespih böceği
bir yolunu bulup içeri girmişti; herhalde arka basamaklardan
tırmandı, kapının altından girdi, diye mantık yürüttüm. Kitabımı
yere, yatağımın yanına bırakıyordum ki böceği gördüm.
Bu böceklerin boyu iki buçuk santimden fazla, dokunduğunuz
zaman dertop olup, sımsıkı gri bir topa dönüşüyorlar.
Yüzükoyun yattım, aşağıya uzanıp ona dokundum. Dertop
oldu. Sonra herhalde tehlikenin geçtiğini sanıp yeniden ağır
ağır kolunu bacağını dışarı çıkardı. O yüz bacağıyla beş on
santim yürüdü, ona tekrar dokundum. Hayvan tekrar dertop
oldu. Uykum geldiği için işini bitirmeye karar verdim. Elim tam
böceğe uzanırken Jem konuştu.
303
Kaşlarını çatmıştı. Belki de içinde bulunduğu geçiş evresinin
bir parçasıydı bu, elini çabuk tutup böceğin işini bitirse, diyordum.
Hayvanlara karşı acımasız davranan biri değildi ama bu
iyi halinin böcek dünyasını da kapsadığını bilmiyordum.
“Onu niçin ezemezmişim?” diye sordum.
“Çünkü sana bir zararı yok,” diye yanıt verdi karanlığın
içinden Jem. Okuma lambasını söndürmüştü.
“Herhalde sinekleri, sivrisinekleri öldürmeme evresindesin,”
dedim. “Fikrini değiştirirsen bana söyle. Yine de sana bir şey
söyleyeyim mi, burada oturup da pireleri ezmeden yapamam.”
“Öf, kapa çeneni,” dedi Jem uykulu uykulu.
Büyüdükçe her gün biraz daha kız gibi olan ben değildim,
Jem'di. Rahatça sırtüstü yattım, uykumun gelmesini beklemeye
başladım, beklerken Dilli düşündüm. Ayın birinde bizi bırakıp
gitmiş, okulun kapandığı gün döneceğine yemin etmişti — ailede
onun yazları Maycomb'da geçirmekten hoşlandığı gibi
genel bir düşüncenin var olduğunu tahmin ediyordu. Bayan
Rachel ile Dili, Maycomb Kavşağı'na giderken taksiye bizi de
almışlardı, Dill bize trenin penceresinden el salladı, tren gözden
kayboluncaya kadar. Hayatımdan çıkıp gitti ama aklımdan
çıkmış değildi; onu özledim. Buradaki son iki gününde Jem ona
yüzme öğretmişti.
Evet, yüzme öğretmişti. Cin gibi uyanıktım, Dilin bana
söylediği şeyi hatırladım.
Baker's Eddy deresi Meridian karayolundan ayrılan toprak
bir yolun sonunda, kasabadan bir buçuk kilometre uzaktadır.
Otostop yapıp karayolundan geçen bir pamuk kamyonuna ya
da motorlu bir araca binmek kolaydır, dereye kadarki kısa
yolu yürümek de sorun değildir ama alacakaranlıkta trafiğin
azaldığı saatte ta eve kadar yürüme düşüncesi hiç hoş değildir,
o yüzden yüzmeye gidenler çok geçe kalmamaya dikkat ederler.
Dile göre, Jem'le ikisi tam karayoluna geldikleri zaman
kendilerine doğru gelen Atticus'un arabasını görmüşler. Atticus
onları görmemişe benziyormuş, o yüzden el sallamışlar. Sonunda
Atticus yavaşlamış; ikisi arabaya yetiştiklerinde Atticus, “Siz
304
başka bir arabayla gelseniz iyi olur,” demiş, “ben bir süre eve
gitmeyeceğim.” Calpurnia arka koltukta oturuyormuş.
Jem itiraz etmiş, sonra yalvarmış, Atticus da, “Tamam, arabada
kalırsanız bizimle gelebilirsiniz,” demiş.
Tom Robinson'ın evine giderlerken Atticus onlara olanları
anlatmış.
Karayolunu bırakıp sapmışlar, çöplüğün yanından ağır ağır
ilerlemişler, Ewell'ların evinin yanından geçmişler, zenci kulübelerine
giden dar yola girmişler. Dilin dediğine göre Tom'un
ön avlusunda siyah çocuklar bilye oynamaktaymış. Atticus
arabayı park edip inmiş. Ön bahçe kapısından içeri girerken
Calpurnia da onun arkasından geliyormuş.
Dill onun çocuklardan birine, “Annen nerede, Sam?” diye
sorduğunu duymuş. Sam'in de, “Komşusu Stevens'a gitti, Bay
Finch. Gidip çağırayım mı?” dediğini.
Dill, Atticus'un bir an karar veremediğini söyledi, sonra
evet demiş, Sam çağırmaya koşmuş. “Oyununuza devam edin,
çocuklar,” demiş Atticus çocuklara.
Kulübenin kapısında küçük bir kız görünmüş, durup Atticus'a
bakmaya başlamış. Dilin dediğine göre kızın saçları,
uçlarına parlak renkli birer fiyonk bağlanmış küçük örgülerden
oluşan bir yumak gibiymiş. Kız ağzını yaya yaya gülümsemiş,
babamıza doğru yürümüş ama adımlarını idare edemeyecek
kadar küçükmüş. Dilin dediğine göre Atticus bebeğin yanına
gitmiş, şapkasını çıkarmış, bebeğe parmağını uzatmış. Bebek
parmağını tutmuş, Atticus da onu basamaklardan indirmiş.
Sonra onu Calpurnia'ya vermiş.
Sam”le annesi gelirken Sam arkadan koşturuyormuş. Helen,
“İyi akşamlar, Bay Finch, oturmaz mısınız,” demiş, Dill öyle
dedi. Kadın daha fazla bir şey söylememiş. Atticus da öyle.
“Scout,” dedi Dill, “kadın yere yığılıverdi. Sanki koca
ayaklı bir dev gelmiş ve onun üzerine basmış gibi yere yapıştı.
Bam...” Dill şişman ayağını yere vurdu. “Bir karıncanın üzerine
basar gibi.”
305
Dill, Calpurnia ile Atticus'un Helen'i yerden kaldırdıklarını,
yarı yürüterek yarı sürükleyerek kulübeye taşıdıklarını söyledi.
Uzun süre içeride kalmışlar, Atticus tek başına dışarı çıkmış. Eve
dönüş yolunda çöplüğün yanından geçerlerken Ewell'lardan
bazıları bağırıp çağırmış ama Dill ne dediklerini anlamamış.
Maycomb, Tom'un ölüm haberiyle belki iki gün ilgilendi;
haberin bütün yöreye yayılması için iki gün yetti. “Duydun
mu?.. Hayır mı? Dediklerine göre yıldırım gibi koşarak kaçmış...”
Maycomb için Tom'un ölümü normal bir ölümdü. Bir
zencinin birdenbire aklına gelip firara kalkışması normaldi.
Hiçbir planı, gelecekle ilgili hiçbir düşüncesi olmadan eline
geçen ilk fırsatta nereye gittiğini bilmeden kaçma zihniyeti bir
zenci için normaldi. İşin komik tarafı Atticus onu oradan sağ
salim çıkarttırabilirdi ama beklemek mi?.. Kim bekler ki? Onlar
nasıldır bilirsiniz. Kolay kazanılan, kolay kaybedilir. Görüyorsunuz,
Robinson yasal olarak evliydi, dediklerine göre
temiz biriydi, kiliseye falan gidiyordu ama işler bir noktaya
geldiği zaman cila çabuk dökülür. İçlerindeki zenci ortaya çıkar.
Birkaç ayrıntı daha ortaya çıktı, dinleyenlerin kendi hikâyelerini
tekrarlamasına olanak verecek birkaç ayrıntıdan sonra
ertesi perşembe Maycomb Tribune çıkana kadar konuşulacak
bir şey kalmadı. Zencilerle ilgili haberler arasında kısa bir ölüm
ilanı göze çarpıyordu ama bir de başyazı vardı.
Bay B. Underwood çok sert bir yazı yazmıştı, kim reklam
vermeyi kesermiş, kim aboneliğine son verirmiş hiç umurunda
değildi. (Ama Maycomb'da öyle şeyler olmazdı: Bay Underwood
morarıncaya kadar bağırıp çağırsın, ne isterse yazsın
ona yine reklam verilecek, abonelikler devam edecekti. Kendi
gazetesinde kendisini aptal durumuna düşürmek istiyorsa bu
onun bileceği işti.) Bay Underwood adli hatalardan söz etmiyordu,
çocukların anlayabileceği türden şeyler yazıyordu. Bay
Underwood özürlü insanları, ister ayakta dururlarken, ister
otururlarken, ister kaçarlarken öldürmenin günah olduğunu
düşünüyordu yalnızca. Tom'un öldürülmesini ötücü kuşların
avcılar ve çocuklar tarafından öldürülmesi gibi saçma bir kat-
306
liama benzetiyordu, Maycomb'lular ise onun Montgomery Advertiser'da
yeniden basılacak kadar şiirsel bir başyazı yazmaya
çalıştığını düşünüyordu.
Bay Underwood'un başyazısını okurken, bu nasıl olabilir
diye merak ediyordum. Anlamsız katliam — Tom'un öldüğü
güne kadar normal yasal süreç işlemişti; herkese açık bir şekilde
yargılanmış ve on iki aile reisi adam tarafından suçlu bulunmuştu;
bu arada babam da sürekli onun için çalışmıştı. Daha
sonra Bay Underwood'un ne demek istediği anlaşıldı: Atticus,
Tom Robinson”ı kurtarmak amacıyla özgür insanlar için geçerli
olan her türlü aracı kullanmıştı ama Tom Robinson'ın davası
insanların yüreklerindeki gizli mahkemelerde görülmemişti ki.
Mayella Ewell ağzını açıp bağırdığı anda ölmüştü zaten Tom.
Ewell adı bende tiksinti uyandırıyordu. Maycomb'lular, Bay
Ewellın Tom'un ölümüyle ilgili düşüncelerine inanmakta ve o
düşünceleri dedikodunun Manş Denizi olan Bayan Stephanie
Crawford'a ulaştırmakta gecikmedi. Bayan Stephanie, Jem'in
yanında (“Aa, haydi canım, o artık büyük, dinleyebilir”!)
Alexandra Hala'ya, Bay Ewelhın biri gitti, şimdi gidecek iki
kişi kaldı dediğini söylemiş. Jem bana korkma dedi, Bay Ewell
atıyordu. Ayrıca Atticus'a ağzımdan tek sözcük kaçırırsam,
bir şekilde Atticus bildiğimi öğrenirse Jem bir daha benimle
konuşmayacaktı.
307
26
Okul başladı, Radleylerin evinin önünden geçmemizi gerektiren
günlük yolculuklarımız da. Jem yedinci sınıftaydı, ortaokula
gidiyordu, ilkokul binasının ilerisindeki okula; ben üçüncü
sınıftaydım, bizim çalışma programımız o kadar farklıydı ki
yalnızca sabahları Jem'le birlikte okula yürüyor, ancak öğleyin
yemek tatilinde onu görebiliyordum. O futbola da gidiyordu
ama öylesine sıska ve çelimsizdi ki takıma kovayla su taşımaktan
başka bir şey yapamıyordu. Bu işi de öylesine büyük
bir hevesle yapmaktaydı ki akşamüstü karanlık basmadan eve
geldiği pek enderdi.
Radley'lerin evi artık beni korkutmuyordu ama ev eskisinden
daha az kasvetli değildi, o koca meşe ağaçlarının altında
eskisinden daha az ürpertici, daha az itici değildi. Bay Nathan'ı
güneşli günlerde kasabaya gidip gelirken hâlâ görebiliyorduk;
Öcü'nün de o evde olduğunu, hep aynı nedenden ötürü biliyorduk;
henüz hiç kimse onun evden alınıp götürüldüğünü
görmemişti. Ben hâlâ o evin önünden geçerken, Arthur Radley
için herhalde tam bir işkence olan şeye katıldığımdan dolayı
hafifçe vicdan azabı duyuyordum; aklı başında hangi münzevi,
panjurların arasından çocukların içeriyi gözetlemesini, bir
308
olta sopasının ucunda ona selam notu uzatmasını, geceleyin
lahanalarının arasında dolaşmasını ister ki?
Ama başka şeyler de hatırlıyordum. Üzerinde Kızılderili başı
kabartması olan madeni paralar, çikletler, sabun bebekler, paslı
bir madalyon ve bozuk bir saat ile zinciri. Herhalde Jem bunları
bir yere koymuştur. Bir öğleden sonra durup ağaca baktım: Çimentoyla
doldurulan yerin çevresinde ağaç şişmişti. Dolgunun
kendisi sarıya dönmek üzereydi.
Öcü'yü neredeyse iki kez görmüştük, bu herkes için iyi bir
sayıydı.
Ama her geçişimde acaba onu görür müyüm diye bakıyordum.
Belki bir gün görecektik. Nasıl olacağını gözümün önüne
getirmeye çalıştım; olur da görürsem, geldiğimde onu salıncakta
otururken bulacaktım. Sanki kendimi bildim bileli şöyle
söylemişim gibi, “Nasılsınız, Bay Arthur?” diyecektim. O da,
“İyi akşamlar, Jean Louise,” diyecekti, sanki kendini bildi bileli
böyle söylemiş gibi, “ne güzel hava, öyle değil mi?” “Evet,
güzel,” diyecek ve yoluma devam edecektim.
Bu yalnızca bir hayaldi. Onu asla görmeyecektik. Belki de
ay battıktan sonra dışarı çıkıyor ve Bayan Stephanie Crawford'ı
gözlüyordu. Ben olsam başka birine bakardım ama bu
onun bileceği işti. Bizi asla gözetlemezdi.
“Yine aynı şeye başlamayacaksınız, öyle değil mi?” diye
sordu bir gece Atticus, Öcü Radley'ye, ölmeden önce şöyle bir
güzel bakmak gibi rasgele bir isteği dile getirdiğimde. “Başlamayı
düşünüyorsanız hemen bir şey söyleyeyim; bırakın böyle
şeyleri. Sizi Radleylerin arazisinden kovalamaya gidemeyecek
kadar yaşlıyım. Ayrıca tehlikeli de. Kurşunu yiyebilirsiniz. Biliyorsun,
Bay Nathan gördüğü her gölgeye ateş ediyor, hatta elli
sekiz numara ayakkabı izi bırakmış gölgelere bile. Hâlâ kurşun
yemediğinize şükredin.”
Hemen sustum. Aynı zamanda Atticus'u merak ettim. İlk
kez bildiğini sandığımızdan çok daha fazla şey bildiğini bilmemize
izin veriyordu. Yıllar önce olmuştu bu. Hayır, geçen yaz
309
oldu... Hayır, evvelsi yaz... Zaman bana oyunlar oynuyordu.
Jem'e sormayı unutmayayım.
Öyle çok şey yaşamıştık ki, Öcü Radley korkularımızın en
önemsiziydi. Atticus, daha başka ne olabilirdi bilmiyorum,
demişti, olaylar bir şekilde yatışmaktaydı, yeterince zaman
geçtikten sonra insanlar Tom Robinson'ın bir zamanlar ilgi
alanlarına girdiğini unutacaklardı.
Belki de Atticus haklıydı ama geçen yazın olayları, kapalı
bir odada havada asılı duran duman gibi tepemizde duruyordu.
Maycomb'daki insanlar davayı asla Jem'le ve benimle tartışmadı;
anladığıma göre çocuklarıyla konuşmuşlar ve onlara
babamızın Atticus olmasının bizim kabahatimiz olmadığını,
o yüzden, Atticus'a rağmen, bize iyi davranmaları gerektiğini
söylemiş gibiydiler. Çocuklar asla bunu kendi başlarına akıl
edemezdi. Sınıf arkadaşlarımıza kalsa Jem de ben de birkaç
hızlı yumruk kavgasına girişir ve sorunu kökten çözerdik. Durum
böyle olunca başımızı dik tutmak, birimiz bir beyefendi,
ötekimiz bir hanımefendi gibi davranmak zorunda kaldık. Bir
şekilde Bayan Henry Lafayette Dubose zamanındaki gibiydi
durum, bir tek onun bağrış çağırışları eksikti. Yine de hiç anlayamadığım
tuhaf bir şey vardı: Bir baba olarak Atticus'un
kusurları olmasına karşın, insanlar onu o yıl da, her zamanki
gibi, hem de hiç muhalefetsiz eyalet yasama meclisine yeniden
seçmekten memnundu. İnsanların çok tuhaf yaratıklar olduğu
sonucuna varmayıp da ne yapabilirdim? Onları düşünmekten
vazgeçtim, buna mecbur kalıncaya kadar da düşünmedim.
Bir gün okulda düşünmek zorunda kaldım. Haftada bir kez
Güncel Olaylar dersimiz vardı. Her çocuk gazeteden bir haber
kesmek, o haber içeriğini iyice öğrenmek ve sınıfa açıklamak
zorundaydı. Bu uygulamanın çeşitli dertlere deva olduğu iddia
ediliyordu: Arkadaşlarının karşısında ayakta durmak çocuğu
soğukkanlılığını korumaya, duruşuna dikkat etmeye özendirirdi;
kısa bir konuşma yapmak çocukta sözcük bilinci oluşmasına
yol açardı; güncel bir olayı öğrenmek belleğini güçlendirirdi;
tek başına öne çıkmak onda gruba geri dönme isteğini artırırdı.
310
Çok iyi düşünülmüş bir şeydi ama her zamanki gibi Maycomb'da
pek iyi işlemiyordu. Her şeyden önce köy kökenli
çocukların pek azının eline gazete geçiyordu, o yüzden Güncel
Olaylar dersinin yükünü kasabalı çocuklar çekiyordu, okula
otobüsle gelen öğrenciler de zaten sınıfta hep başrolü kasabalı
çocukların oynadığına inanıyorlardı. Köy kökenli çocuklar bir
haber getirdikleri zaman da Grit Paper'dan kesiyorlardı, öğretmenimiz
Bayan Gates'in gözünde gerçek bir gazete değildi o.
Çocuklardan biri Grit Paper'dan bir şey okuduğunda neden kaşlarını
çatıyordu bilmiyordum ama bunun boş gezenin boş kalfası
olmayı sevmekle, öğle yemeğinde şuruplu bisküvi yemekle, dinsel
ayinlerde kendinden geçmekle, “Ne Tatlı Anırır Eşek” şarkısını
söylemekle ve tatlı yerine “datlı” demekle ilgisi vardı, çocukları
bunlardan vazgeçirsin diye devlet öğretmenlere para ödüyordu.
Gazeteye benzemeyen o gazeteden de alıntı yapsalar çocuklar
güncel olayın ne olduğunu bilmiyordu. İneklerle ve ineklerin
alışkanlıklarıyla ilgili yüz yaşında bir adam kadar bilgisi
olan Küçük Chuck, Bayan Gates kendisinin sözünü kestiği zaman
bir Natchell Amca hikâyesinin ortasına gelmişti: “Charles,
güncel bir olay değil bu. Bu bir reklam.”
Ama Cecil Jacobs güncel olayın ne olduğunu biliyordu. Sırası
geldiği zaman oğlan sınıfın önüne geldi ve “Adof İtler...”
diye söze başladı.
“Adolf Hitler, Cecil,” dedi Bayan Gates. “Adof İtler değil.”
“Peki, efendim,” dedi. “Adolf Hitler Yafudilere...”
“Yahudiler, Cecil.”
“Lıh, Bayan Gates, burada öyle diyor ama neyse, Adof,
Adolf Hitler Yafudilere zulmediyordu, onları hapse atıyordu,
bütün mallarına el koyuyordu, ülkeden çıkmalarına da izin
vermiyordu, bütün geri zekâlıları da temizliyordu ve...”
“Geri zekâlıları mı temizliyordu?”
“Evet, efendim. Onların kendi kendilerine yıkanacak kadar
aklı yoktu bence, bence geri zekâlı biri temizlenmeyi bilemez.
İşte, İtler'in bir planı vardı, bütün yarı Yafudileri toplamaya
311
başladı, kendisine sorun çıkarmak isteyebilirler diye onları kaydetmek
istiyor, bence bu kötü bi şey, benim güncel olayım bu.”
“Çok güzel, Cecil,” dedi Bayan Gates. Cecil puflayarak sırasına
döndü.
Sınıfın arka tarafından bir el kalktı. “Bunu nasıl yapabilir?”
“Kim neyi nasıl yapabilir?” diye sordu Bayan Gates sakince.
“Yani, nasıl olur da Hitler onca insanı bir ağılın içine doldurur,
bence devlet yönetimi onu durdurur,” dedi elin sahibi.
“Devleti yöneten Hitler'in kendisi,” dedi Bayan Gates, bu
olanağı bir şeyler öğretme fırsatı olarak kullanmak düşüncesiyle
tahtaya gitti. Büyük harflerle tahtaya DEMOKRASİ yazdı.
“Demokrasi,” dedi. “Tanımını bilen var mı?”
Biri, “Biziz,” diye karşılık verdi.
Bir zamanlar Atticus'un bana söylediği, eski bir kampanya
sloganını hatırlayarak elimi kaldırdım.
“Sence ne demektir, Jean Louise?”
““Eşit haklara evet, özel ayrıcalıklara hayır!” dedim.
“Çok güzel, Jean Louise,. çok güzel,” dedi Bayan Gates
gülümseyerek. Sonra tahtaya gidip demokrasi sözcüğünü bir
cümleye tamamladı ve sınıfa şimdi tekrarlayın dedi: “Biz bir
demokrasiyiz.”
Tekrarladık. Sonra Bayan Gates, “İşte Amerika ile Almanya
arasındaki fark bu,” dedi. “Biz bir demokrasiyiz, Almanya
ise bir diktatörlük. Diktatör-lük. Burada biz insanlara zulmetmeyiz.
Zulüm önyargılı insanlardan kaynaklanır. Ön-yar-gı,”
diye dikkatle heceledi. “Dünyada Yahudiler kadar iyi insanlar
yoktur, Hitler'in bu düşüncede olmaması benim için anlaşılmaz
bir şeydir.”
Sınıfın ortasında meraklı biri, “Acaba niçin Yahudileri sevmiyorlar
sizce, Bayan Gates?” dedi.
“Bilmiyorum, Henry. Yahudiler, içinde yaşadıkları bütün
toplumlara katkıda bulunurlar, hepsinden önemlisi de çok dindar
insanlardır. Hitler dini ortadan kaldırmaya çalışıyor, belki
de bu nedenle onları sevmiyordur.”
312
Cecil söz aldı. “Tam bilmiyorum ama,” dedi, “parayı mı ne
değiştirmek istiyorlar ama bu onlara zulmetmek için bir neden
olamaz. Onlar da beyaz, öyle değil mi?”
Bayan Gates, “Liseye geçtiğin zaman, Cecil, Yahudilerin
tarihin başından beri zulme uğradıklarını öğreneceksin,” dedi,
“hatta kendi topraklarından bile sürüldüklerini. Tarihin en
korkunç hikâyelerinden biridir bu. Aritmetiğe geçme zamanı
geldi, çocuklar.”
Aritmetiği hiçbir zaman sevmediğim için ders saatini camdan
dışarı bakarak geçirdim. Atticus'un tek bir kez kaşlarını
çattığını görmüştüm, o da radyoda Elmer Davis, Hitler'e ilgili
son haberleri verirkendi. Atticus çat diye radyoyu kapatmış ve
“Ah-ah!” demişti. Bir keresinde neden Hitler'e katlanamadığını
sordum, “Çünkü manyağın teki,” dedi.
Böyle bir şey olamaz, diye düşündüm, çocuklar toplama
yapmaya devam ederken. Bir manyak, milyonlarca Alman.
Bana sanki o manyak milyonları hapse tıkacağına o milyonlar
onu tıkardı gibi geliyordu. Bu işte bir sakatlık vardı; bu konuyu
babama soracaktım.
Sordum, soruma yanıt veremeyeceğini çünkü yanıtı kendisinin
de bilmediğini söyledi.
“Ama Hitler'den nefret etmek doğru mu?”
“Doğru değil,” dedi. “Hiç kimseden nefret etmek doğru
değildir.”
“ Atticus,” dedim, “anlamadığım bir şey var. Bayan Gates,
Hitler'in yaptığı şeylerin korkunç olduğunu söyledi, bunlardan
söz ederken gerçekten yüzü kıpkırmızı oldu...”
“Olması normal.”
“Ama...”
“Evet?”
“Hiç,” dedim ve uzaklaştım, kafamdakini ona anlatabileceğimden
kuşkuluydum, yalnızca duygudan ibaret bir şeyi
açıklayabileceğimden emin değildim. Belki de Jem bana bir
yanıt verebilirdi. Jem okulla ilgili şeyleri Atticus*tan daha iyi
anlıyordu.
313
Bütün gün su taşımaktan Jem'in canı çıkmıştı. Yatağının
yanında, boş bir süt şişesinin çevresinde en azından on iki muz
kabuğu vardı. “Neden yiyorsun bunları?” diye sordum.
“Koçun dediğine göre bu yıl ve önümüzdeki yıl on iki kilo
alırsam oynayabilirmişim,” dedi. “En kolay kilo alma yolu da
buymuş.”
“Bütün yediklerini kusmazsan sana bir soru soracağım,
Jem,” dedim.
“Sor.” Kitabını yere bıraktı ve bacaklarını uzattı.
“Bayan Gates, hoş bir kadın, öyle değil mi?”
“E, öyle tabii,” dedi Jem. “Sınıfında okurken onu severdim.”
“Hitler'den öyle nefret ediyor ki o...”
“Bunun ne zararı var?”
“Bugün onun Yahudilere öyle davranmasının ne kadar kötü
olduğunu anlattı. Jem, hiç kimseye zulmetmek doğru değildir,
öyle değil mi? Yani, bir kimse için kötü düşüncelere sahip olmak
bile, değil mi?”
“Aman Tanrım, hayır, Scout. Dilinin altında ne var senin?”
“Şey, o gece mahkeme salonundan çıkarken Bayan Gates
önümüzdeydi, merdivenlerden iniyordu, sen onu görmemişsindir,
Bayan Stephanie Crawford'la konuşuyordu. Birinin onlara
bir ders vermesinin zamanı gelmiş artık, öyle diyordu. Çizmeyi
çok aşmışlar, bundan sonra yapmayı düşünecekleri şey bizlerle
evlenmek olacakmış. Jem, nasıl böyle Hitler'den nefret edersin
de sonra dönüp kendi ülkendeki insanlara bu kadar çirkin
davranırsın?”
Jem birden öfkelendi. Yataktan fırladı, yakamdan yakalayıp
beni sarstı. “Bir daha o mahkeme lafını ağzından duymayayım,
duydun mu ne dediğimi, duydun mu?.. Bir daha duymayayım.
Duydun mu? Bana sakın bir daha bu konuda tek laf etmeyeceksin,
duydun mu? Haydi git şimdi!”
O kadar şaşırmıştım ki ağlayamadım bile, Jem'in odasından
çıktım, gereksiz yere gürültü çıkarırsam yeniden başlar
korkusuyla kapıyı yavaşça kapadım. Birden kendimi yorgun
314
hissettim, Atticus'u özledim. Aşağıda salondaydı, onun yanına
gittim, kucağına oturmaya çalıştım.
Atticus gülümsedi, “O kadar büyüdün ki kucağıma ancak
bir parçan sığar,” dedi. Beni kendine doğru çekti. “Scout,” dedi
usulca, “Jem senin moralini bozmasın. Zor günler yaşıyor şu
sıra. Demin sizi duydum.”
Atticus, Jem'in bir şeyleri unutmaya çalıştığını söyledi ama
tek yaptığı iş unutmak istediği şeyleri bir süreliğine rafa kaldırmakmış.
Üzerinden yeterince zaman geçince bunları yeniden
düşünebilecek, çözümleyebilecekmiş. Bunları düşünecek vakti
olduğunda Jem yeniden kendisi olacakmış.
315
27
Atticus'un dediği gibi, bir şekilde işler düzeldi. Ekim ortasında
Maycomb'lu iki vatandaşın başına alışılmışın dışında iki küçük
olay geldi. Hayır, üç olay ve bu üç olay bizi —yani Finch'leri—
doğrudan değilse bile bir şekilde ilgilendiriyordu.
Birincisi, Bay Bob Ewell birkaç gün içinde bir iş bulup işini
kaybetti ve belki de 1930'ların tarihsel kayıtlarına benzersiz bir
vaka olarak geçti: İş Bulma İdaresi'nden tembellik nedeniyle
atıldığını duyduğum tek insandı. Galiba ne kadar kısa sürede
ünlü olduysa, o ün patlaması ona daha da kısa süren bir gayretkeşlik
patlaması getirmişti ama işi ünü kadar kısa ömürlü
oldu: Bay Eweli, Tom Robinson gibi unutulup gitti. Daha sonra
yine eskisi gibi her hafta çekini almak üzere sosyal hizmetler
bürosunda görünmeye ve hiç teşekkür borcu duymadan çekini
alırken, bu kasabayı yönettiğini sanan adi heriflerin dürüst bir
adama hayatını kazanma fırsatı tanımadıklarına dair bir şeyler
homurdanmaya başladı. Sosyal hizmetler görevlisi Ruth Jones,
Ewell'ın açıkça Atticus'u suçladığını söylemişti, güya onun işini
elinden alan kişi Atticus'muş. Kadıncağız öylesine bozulmuştu
ki Atticus'un bürosuna kadar gidip bunu ona iletmişti. Atticus,
Bayan Ruth'a üzülmemesini söyledi, Bob Ewell, Atticus yüzün-
316
den “işini kaybetme” sorununu tartışmak istiyorsa bürosunun
yolunu biliyordu.
İkinci olay Yargıç Taylor'la ilgiliydi. Yargıç Taylor pazar geceleri
kiliseye gidenlerden değildi; Bayan Taylor giderdi. Yargıç
Taylor pazar gecelerini büyük evinde yalnız başına geçirmekten
hoşlanırdı, herkesin kiliseye gittiği saatte o çalışma odasındaki
köşesine çekilir, Bob Taylor'ın (akrabası değildi ama olsaydı kimbilir
yargıç bununla ne kadar gurur duyardı) yazdıklarını okurdu.
Bir pazar gecesi Yargıç Taylor tam bol tınılı metaforlara, süslü
söyleyiş tarzının girdaplarına dalmışken, sinir bozucu bir tırmalama
sesi duyunca okuduğu kitabı bırakıp dikkatini o sese verdi.
O cinsi belirsiz şişman köpeği Ann Taylor'a, “Şışşş!” dedi. Daha
sonra boş bir odaya konuştuğunu fark etti; tırmalama sesi evin
arka tarafından geliyordu. Yargıç Taylor arka kapıyı açıp Ann'i
dışarı salmak düşüncesiyle ağır ağır yürüyerek arka verandaya
gitti, tel kapıyı açık buldu. Evin köşesinde bir karaltı gözüne
ilişti, ziyaretçisini bu kadar görebilmişti. Bayan Taylor kiliseden
döndüğünde kocasını sandalyesine oturmuş, dalgın dalgın Bob
Taylor'ı okurken buldu, dizlerinin üzerinde bir tüfek vardı.
Üçüncü olay Tom'un dul karısı Helen'la ilgiliydi. Bay Ewell,
Tom Robinson gibi unutulduysa Tom Robinson da Öcü Radley
gibi unutulmuştu. Ama Tom'u, eski işvereni Bay Link Deas
unutmamıştı. Bay Link Deas, Helen'a iş verdi. Aslında Helen'a
gereksinimi yoktu ama işlerin bu noktaya varmasından çok
rahatsız olduğunu söyledi. Helen çalışmaya gittiği zaman çocuklara
kimin baktığını hiçbir zaman öğrenemedim. Calpurnia,
Helen'ın işinin zor olduğunu çünkü Ewelların evinin yanından
geçmemek için yolunu bir iki kilometre uzatmak zorunda
kaldığını söyledi, ilk seferinde herkesin kullandığı yoldan gitmeye
kalkışınca Ewell'lar ona “bir şeyler fırlatmışlar.” Sonunda
Bay Deas, Helen'ın yanlış bir yoldan işe geldiği izlenimine
kapılmış ve baklayı Helen'ın ağzından almış. “Önemli değil,
Bay Link, hiç sorun değil, efendim,” diye yalvarmış Helen.
“Benim için önemli,” demiş Bay Deas. O öğleden sonra Helen'a
eve gitmeden önce dükkâna uğramasını söylemiş. Bay
317
Deas dükkânı kapatmış, şapkasını başına geçirip Helen'ı evine
götürmek üzere yola koyulmuş. Ewellların evinin yanından
geçen en kısa yolu seçmiş. Geri dönerken Bay Link o derme
çatma bahçe kapısının önünde durmuş.
“Ewell!” diye seslenmiş. “Ewell diyorum, duymuyor musun?”
Normalde çok sayıda çocukla dolu olan pencereler boşmuş.
“Biliyorum, hepiniz içeridesiniz ve yerde yatıyorsunuz! Şimdi
beni iyi dinle Bob Ewell: Bir daha Helen'a bu yoldan geçmemesini
söylediğini duymayayım yoksa güneş batmadan seni
hapse attırırım.” Bay Link yere tükürmüş ve yürüyüp gitmiş.
Ertesi gün Helen işe gitmiş ve herkesin kullandığı yolu
kullanmış. Ona hiç kimse bir şey atmamış ama birkaç metre
uzaklaşınca dönüp arkasına baktığında Bay Ewellın peşinden
geldiğini görmüş. Önüne dönüp yoluna devam etmiş, Bay Ewell
aynı uzaklığı koruyarak onu Bay Deas'ın evine kadar izlemiş.
Helen'ın dediğine göre eve varıncaya kadar arkasından alçak
bir sesle pis pis konuşmuş. Çok korkan kadın dükkâna telefon
edip Bay Deas'ı aramış, dükkân evden uzakta değilmiş. Dükkânından
çıkan Bay Deas, Bay Ewell'ı çite dayanmış olarak
bulmuş. “Bana bir pisliğe bakar gibi bakma, Link Deas,” demiş
Bay Ewell, “ben ona bir şey...”
“Senin ilk yapman gereken şey, Ewell, o leş gibi kokan vücudunla
benim mülkümden uzak durmaktır. Çite dayanıyorsun,
O çiti yeniden boyatacak param yok. Yapacağın ikinci
şey aşçımdan uzak durmak olacak yoksa seni fiili tecavüzden
yukarıya şikâyet ederim.”
“Ona elimi bile sürmedim ben, Link Deas, bir zenciyle düşüp
kalkacak adam değilim!”
“Elini sürmene gerek yok, korkutman yeter, fiili tecavüz seni
bir süre hapse attırmama yetmezse, Kadın Hakları Yasası'ndan
attırırım, yıkıl karşımdan! Bu söylediğimde ciddi olmadığımı
düşünüyorsan, bu kızı bir daha rahatsız et de gör!”
Bay Ewell anlaşılan ciddi olduğunu düşünmüş çünkü Helen
onun bir daha sorun çıkardığından söz etmemiş.
318
Alexandra Hala bu olayla ilgili değerlendirmesini, “Hiç
hoşuma gitmiyor, Atticus, hiç gitmiyor,” sözleriyle yaptı. “Bu
adam, anlaşılan, o davayla ilgisi olan herkese karşı hiç azalmayan
bir kin besliyor. Bu tür insanların hınçlarının intikamını
nasıl aldıklarını bilirim ama kin beslemesi için bir neden göremiyorum
— mahkemede istediğini yaptırdı, öyle değil mi?”
“Galiba anlıyorum,” dedi Atticus. “Belki de kendisinin ve
Mayella'nın anlattığı masallara Maycomb'da pek az kişinin
inandığını gizliden gizliye bildiği içindir. Bir kahraman olacağını
düşündü ama onca çabanın karşılığında... karşılığında
ona, tamam, bu zenciyi suçlu bulacağız ama sen de çöplüğüne
dön, dediler. Artık herkese karşı kurtlarını döktü, rahatlaması
gerekiyor. Havalar değişince sakinleşecektir.”
“Peki ama neden Yargıç Taylor'ın evini soymak istesin? Besbelli
John'un evde olduğunu bilmiyordu yoksa girmeye çalışmazdı.
Pazar geceleri John yalnızca ön verandanın ve arkadaki
odasının ışıklarını yakar...”
“O kapı telini kesenin Ewell olup olmadığını bilmiyoruz, o
işi kim yaptı bilmiyoruz,” dedi Atticus. “Ama tahmin edebiliyorum.
Ben onun yalan söylediğini kanıtladım, John'un karşısındaysa
aptal durumuna düştü. Ewell ne zaman tanık kürsüsüne
çıksa, gülmeden duramam korkusuyla John'un yüzüne
bakmaya cesaret edemedim. John ona sanki üç bacağı ve küp
biçiminde yumurtası olan bir tavuğa bakarmış gibi bakıyordu.
Yargıçların jürileri etkilemeye çalışmadığını söylemeyin bana,”
diyerek kıkırdadı Atticus.
Ekim sonunda hayatımız bilindiği gibi, okul, oyun ve çalışma
arasında geçmeye başladı. Unutmak istediği ne ise, Jem o
şeyi aklından çıkarmış gibiydi, sınıf arkadaşlarımız da insafa
gelip babamızın tuhaflıklarını unutmamıza izin verdiler. Cecil
Jacobs bir keresinde Atticus'un radikal görüşlü biri olup
olmadığını sordu. Atticus'a sorduğum zaman öyle bir güldü,
öyle bir güldü ki biraz bozuldum ama o, güldüğü kişinin ben
olmadığımı söyledi. “Sen o Cecil'e söyle, Cotton Tom Heflin
ne kadar radikalse ben de o kadar radikalim,” dedi.
319
Alexandra Hala'nın işleri tıkırında gidiyordu. Bayan
Maudie bütün Misyonerlik Derneği'ni bir hamlede
susturmuştu çünkü, yine Alexandra Hala'nın borusu ötmeye
başlamıştı. Hazırladığı yiyecek ve içecekler eskisinden daha
da lezzetliydi. Bayan Merriweather'ı dinleyerek Mruna'ların
hayatlarıyla ilgili daha fazla şey öğrenmiştim: Onlarda aile
duygusu öylesine zayıftı ki bütün kabile tek ve büyük bir
aileydi. O toplulukta ne kadar erkek varsa bir çocuğun o
kadar babası, ne kadar kadın varsa o kadar annesi vardı. |.
Grimes Everett bu durumu değiştirmek için elinden geleni
yapıyordu ve dualarımıza çok gereksinimi vardı.
Maycomb yine bildiğimiz Maycomb olmuştu. Geçen yıl,
bir önceki yıl nasıl idiyse öyleydi, ancak iki küçük değişiklik
meydana geldi. İnsanlar, mağaza vitrinlerinden, arabalarının
camlarından NRA —- ÜZERİMİZE DÜŞENİ YAPIYORUZ"
etiketlerini çıkarmışlardı. Nedenini Atticus'a sordum, çünkü
Ulusal Toparlanma Kurumu öldü, dedi. Kim öldürdü, diye sordum,
dokuz yaşlı adam öldürdü, dedi.
Geçen yıldan bu yana Maycomb'da meydana gelen ikinci
değişiklik ulusal çapta önemi olan bir şey değildi. Daha önce
Maycomb'da Cadılar Bayramı usulüne uygun kutlanmazdı.
Her çocuk canının istediğini yapardı ama örneğin at ahırının
tepesine hafif bir çocuk arabası taşımak gibi bir iş varsa başka
çocuklardan yardım alırlardı. Ama geçen yıl çocuklar Bayan
Tutti ile Bayan Frutti'nin huzurunu kaçırınca ana babalar çocukların
işi azıttıklarını düşündüler.
Bayan Tutti ile Bayan Frutti Barber evlenmemiş iki kız kardeşti,
Maycomb'da bir bodruma sahip olan tek evde oturuyorlardı.
Barber kız kardeşlerin Cumhuriyetçi oldukları söylentisi
dolaşıyordu, 1911'de Alabama'nın merkez ilçesi Clayton'dan
göçmüşlerdi. Onların alışkanlıkları bize tuhaf geliyordu, niçin bir
bodruma sahip olmak istediklerini kimse bilmiyordu ama bunu
istemiş ve bir bodrum kazdırmışlardı, hayatlarının geri kalanını
o bodrumdan çocukları uzak tutmaya çalışmakla geçiriyorlardı.
* NRA- National Recovery Association: Ulusal Toparlanma Kurumu. (ç.n.)
320
Bayan Tutti ile Bayan Frutti'nin (gerçek adları Sarah ile Frances'ti)
kuzeylilere özgü alışkanlıkları bir yana, ikisi de sağırdı.
Bayan Tutti sağır olduğunu kabul etmiyor, sessiz bir dünyada
yaşıyordu ama Bayan Frutti hiçbir şeyi kaçırmak istemediği için
bir kulaklık takıyordu, o kadar büyüktü ki Jem onun bir “Sahibinin
Sesi” gramofonunun hoparlörü olduğunu söylüyordu.
Bu gerçekleri bilen ve Cadılar Bayramı'nın yaklaştığını unutmayan
bazı kötü çocuklar Barber kız kardeşler iyice uykuya
dalıncaya kadar beklemişler, gizlice salonlarına girmişler (Radley'ler
dışında kimse geceleyin kapısını kilitlemezdi) ve salonda
bulabildikleri bütün mobilya parçalarını gizlice taşıyıp bodruma
saklamışlardı. Ben böyle bir şeye katıldığımı kabul etmiyorum.
Ertesi sabah gün ağarırken komşular Barber kız kardeşlerin,
“Onları duydum!” çığlığıyla uyandı. “Ön kapıya bir kamyon
dayadıklarını duydum! At gibi küt küt yürüyorlardı. New Orleans'a
varmışlardır şimdiye!”
Bayan Tutti mobilyalarını iki gün önce kasabaya gelen o
gezici kürk satıcılarının çaldığından emindi. “Kapkaraydılar,”
dedi. “Suriyeliydiler.”
Bay Hack Tate çağrıldı. Tate olay yerini inceledikten sonra
bunun buralıların işi olduğunu söyledi. Bayan Frutti Maycomb'lu
birinin sesini nerede duysa tanırmış, dün gece o salonda
Maycomb'lu birine ait bir ses yokmuş — onlar olsa rleri
yuvarlar, rleri evin her tarafından duyulurmuş. İyi koku alan
tazılar dışında hiç kimse o ev eşyalarının nerede olduğunu bulamazmış.
Bayan Tutti ısrar ediyordu, bunun üzerine Bay Tate
on altı kilometre öteye gitmek zorunda kaldı, ilçenin tazılarını
topladı, iz sürsünler diye onları Barber kız kardeşlerin ön merdivenine
bıraktı.
Tazıların tek yaptığı şey evin arka tarafına koşup bodrum
kapısına havlamak oldu. Bay Tate tazıları üç kez aynı yerden
başlattıktan sonra gerçeği tahmin etti. O gün öğle olduğunda
Maycomb'da yalınayak gezen tek bir çocuk görülmedi, tazılar
yerlerine geri götürülünceye kadar da hiç kimse ayakkabılarını
çıkarmadı.
321
Sonunda Maycomb'lu bayanlar işlerin bu yıl farklı olacağını
söylüyordu. Lisenin konser salonu açık olacaktı, büyükler için
geleneksel kostümlü geçit töreni gösterisi yapılacak, çocuklar
için ağızla elma yakalama, karamel hamuru sündürme, eşek
kuyruğu iğneleme oyunları oynanacaktı, ayrıca en iyi Cadılar
Bayramı kostümüne —o kostümü giyen kişi tarafından yapılmış
kostüme- yirmi beş sent ödül verilecekti.
Jem”le ikimiz bir inilti çıkardık. Hiçbir zaman hiçbir şey
yapmadığımız gibi yapmamayı da ilke edinmiştik. Jem zaten
Cadılar Bayramı yaşını geçtiğini söylüyordu; lisenin kıyısından
bile geçmeyeceğini, onu hiç kimsenin öyle şeyler yaparken göremeyeceğini
söyledi. Eh, o zaman, diye düşündüm, beni oraya
Atticus götürür.
Yine de kısa bir süre sonra benden sahnede hizmet beklendiğini
öğrendim. Bayan Grace Merriweather Maycomb İlçesi:
Ad Astra Per Aspera'” başlıklı, kostümlü bir geçit töreni
düzenliyordu, benden bir jambon olmam isteniyordu. Bayan
Merriwether'a göre, bazı çocuklar ilçenin tarım ürünlerini canlandırsa
harika olacaktı. Cecil Jacobs inek kılığına girecekti;
Agnes Boone harika bir bakla olurdu, bir başka çocuk fıstık
olacaktı; Bayan Merriweather'ın hayal gücüne ve çocukların
sayısına bağlı olarak böylece devam edecekti.
Yaptığımız iki provadan anladığıma göre bizim görevimiz,
Bayan Merriweather (bu gösterinin yaratıcısı olarak sunuculuğunu
da yapacaktı) adlarımızı söylediği zaman sol taraftan
sahneye girmekti. “Jambon” dediği zaman beni çağırmış olacaktı.
Sahneye toplanmış olanlar daha sonra gösterinin büyük
finali olarak, “Maycomb İlçesi, Maycomb İlçesi, sözümüz söz,
sana sadık kalacağız hepimiz,” diye şarkı söyleyecektik, Bayan
Merriweather da eyalet bayrağıyla sahneye çıkacaktı.
Benim kostümüm sorun değildi. Yörenin kadın terzisi Bayan
Crenshaw'un hayal gücü Bayan Merriweather'ınkinden
aşağı kalmıyordu. Bayan Crenshaw bir kümes teli alıp kıvırdı,
* (Lat.) “Nice badireler atlatıp yıldızlara ulaşmak.” (ç.n.)
322
tele kurutulmuş et biçimini verdi. Üzerini kahverengi kumaşla
kapladı, gerçek ete benzetmek için boyadı. Ben alttan başımı
içine sokabiliyordum, birinin o şeyi başımdan aşağıya çekmesi
gerekiyordu. Neredeyse dizlerime kadar geliyordu. Bayan
Crenshaw düşüncelilik edip iki göz deliği bırakmıştı. Çok iyi
bir iş çıkarmıştı: Jem tam bir jambona benzediğimi söyledi, iki
ayaklı bir jambon. Ama rahat bir kıyafet değildi. İçi çok sıcaktı,
dardı; burnum kaşınsa kaşıyamazdım, onu bir kez giydikten
sonra tek başıma çıkaramazdım.
Cadılar Bayramı geldiğinde bütün ailenin beni seyretmek
üzere orada olacağını sanmıştım ama hayal kırıklığına uğradım.
Atticus elinden geldiği kadar beni kırmamaya çalışarak,
bu gece kostümlü geçit törenine katlanabileceğimi sanmıyorum
dedi, pestili çıkmıştı. Bir haftadır Montgomery'deydi, o gün
öğleden sonra geç saatte geri dönmüştü. Jem bana eşlik edebilirdi,
ona söylemeliydim.
Alexandra Hala erken yatmak zorunda olduğunu söyledi,
bütün öğleden sonra sahne dekoruyla uğraşmış ve çok yorulmuştu
— cümlenin ortasında durdu. Ağzını kapattı, sonra bir
şey söylemek için açtı ama bir şey söyleyemedi.
“Neyin var Hala?” diye sordum.
“ Ay, hiç, hiç,” dedi, “şeytan yokladı.” Ona bir korku ürpertisi
geçirten şey ne idiyse onu bir kenara bıraktı, aileye salonda
bir ön gösteri yapmamı önerdi. Bunun üzerine Jem bana kostümümü
güçbela giydirdi, kapı aralığında durup tıpkı Bayan
Merriweather'ın yapacağı gibi, “Jambon” diye bağırdı, ben
içeriye girdim. Atticus ile Alexandra Hala çok beğendi.
Aynı gösteriyi mutfakta Calpurnia'ya tekrarladım, harika
olduğumu söyledi. Karşı komşumuz Bayan Maudie'ye göstermek
istedim ama Jem belki de onun zaten gösteriye geleceğini söyledi.
Artık gösteriye gelip gelmemeleri önemli değildi. Jem beni
götüreceğini söylemişti. İkimizin en uzun yolculuğu böyle
başlamış oldu.
323
28
Ekimin son günü hava alışılmamış derecede sıcaktı. Ceket giymek
bile gerekmiyordu. Rüzgâr gittikçe güçlenmekteydi, Jem
biz eve varmadan önce yağmurun başlayabileceğini söyledi.
Ay yoktu.
Köşedeki sokak lambası yüzünden Radley”lerin evinin üzerine
koyu gölgeler düşmüştü. Jem''in hafifçe güldüğünü duydum.
“Bahse girerim bu gece onları kimse rahatsız etmemiştir,” dedi
Jem. Benim jambon kostümümü taşıyordu ama nasıl taşıyacağını
pek de bilemiyordu çünkü tutması zordu. Taşıması ne
büyük bir kibarlıktı.
“Yine de ürpertici bir yer, öyle değil mi?” dedim. “Öcü'nün
kimseye bir zararı yok ama beni yalnız bırakmamam, büyük
bir incelik.”
“Biliyorsun, Atticus senin oraya yalnız gitmene izin vermezdi,”
dedi Jem.
“Neden vermiyor bilmiyorum, aslında köşeyi dönüp, avluyu
geçtim mi tamam.”
“O avlu geceleyin küçük bir kızın geçemeyeceği kadar büyük,”
diyerek bana takıldı. “Hayaletlerden korkmuyor musun?”
Gülüştük. Hayaletler, Sıcak Buhar, büyülü sözler, gizli işaretler
gibi o bildik şeyler, tıpkı güneşin çıkmasıyla sisin da-
324
ğılması gibi, yaşımız ilerledikçe kaybolup gitmişti. “Şu eski
söz neydi,” dedi Jem. “Işıklı melek, yaşayana can gerek; çekil
yolumdan, yutma soluğumu içine çekerek.”
“Kes şunu,” dedim. Radley'lerin evinin önündeydik.
Jem, “Öcü evde yok galiba. Dinle,” dedi.
Yukarıda karanlıkta tek başına bir bülbül, üzerinde oturduğu
ağaçtan aşağı, farkında olmanın verdiği bir mutlulukla
repertuvarında ne varsa hepsini boca ediyordu aşağıya, günebakan
kuşunun o tiz ki ki sesinden saksağanın öfkeli gak gak
sesine, oradan bataklık yakamozunun ağıdına geçiyordu.
Bir köşeyi dönünce yolda büyümüş bir köke takılarak tökezledim.
Jem bana yardım etmek istedi ama tek yapabildiği
şey elindeki kostümümü yere düşürmek oldu. Ben yine de düşmedim,
hemen kaldığımız yerden yolumuza devam ettik.
Yoldan sapıp okul bahçesine girdik. Her taraf zifiri karanlıktı.
“Nerede olduğumuzu nereden biliyorsun, Jem,” dedim, birkaç
adım ilerlediğimizde.
“Sana nerede olduğumuzu söyleyeyim, o büyük meşe ağacının
altındayız çünkü serin bir yerden geçiyoruz,” dedi. “Aman
dikkat, yine düşmeyesin.”
Yavaşlamıştık, çok dikkatli yürüyor, el yordamıyla yolumuzu
bulmaya, ağaçlara çarpmamaya çalışıyorduk. O ağaç tek
başına duran, çok yaşlı bir meşeydi; iki çocuk kollarını açsa
onu kucaklayamazdı. Öğretmenlerden, onların casuslarından,
meraklı komşulardan uzakta bir yerdeydi: Radley arazisinin
bitişiğindeydi ama Radley'ler hiç meraklı değildi. Dallarının
altında yama halindeki küçük toprak parçası pek çok boğuşmadan
ve gizlice oynanan zar oyunlarından dolayı sertleşmişti.
Konser salonunun ışıkları uzaktan parlıyor, bir işe yaramak
şöyle dursun gözlerimizi kamaştırıyordu. “Karşıya bakma,
Scout,” dedi Jem. “Yere bak, düşmezsin.”
“Keşke el fenerini alsaydın, Jem.”
“Bu kadar karanlık olacağını bilmiyordum. Akşamın ilk
saatlerinde bu kadar karanlık olacağa benzemiyordu. Hava
çok bulutlu, o yüzden. Yine de hemen yağacakmış gibi değil.”
325
Biri üzerimize atıldı.
“Aman Tanrım!” diye bağırdı Jem.
Bütün çevremizden yüzümüze fenerler tutuldu, Cecil Jacobs
neşe içinde arkamızdan üzerimize atıldı. “Ha-ha, yakaladım
sizi!” diye bağırdı. “Bu yoldan geleceğinizi tahmin etmiştim.”
“Ta buralarda kendi başına ne yapıyorsun, be sen? Öcü
Radley?den korkmuyor musun?”
Cecil ana babasıyla birlikte, hiç tehlikesizce, konser salonuna
gelmiş, sonra buradan geçeceğimizi bildiği için ta buraya kadar
yürümek gibi bir serüveni göze almıştı. Ayrıca Bay Finch'in de
yanımızda olacağını düşünmüştü.
“Ay aman, fazla uzak değil ki, köşeyi dönünce hemen oracıkta,”
dedi Jem. “Köşeyi dönmekten kim korkar?” Yine de Cecihin
çok başarılı olduğunu kabul etmek zorundaydık. Bizi korkutmuştu,
bunu bütün okula yayabilirdi, bu ayrıcalık ona aitti.
“Baksana,” dedim, “bu gece sen inek olmuyor musun? Kostümün
nerede?”
“Sahne arkasına koydum,” dedi. “Bayan Merriweather kostümlü
törenin hemen başlamayacağını söyledi. Sen de kostümünü
sahne arkasına, benimkinin yanına koyabilirsin, Scout,
biz de ötekilerin yanına gidebiliriz.”
Jem'e göre bu harika bir fikirdi. Ayrıca yanımda Cecilin
olması da iyiydi. Jem de kendi yaşıtlarının yanına gidebilirdi.
Konser salonuna gittik, bütün kasaba oradaydı, bir tek Atticus
yoktu, tabii sahne dekorunu hazırlarken yorulan hanımlar
gelmemişti, serseriler de, dışarı çıkamayanlar da öyle. Öyle
görünüyordu ki kasaba halkının çoğu oradaydı: Salon süslenip
püslenmiş köylülerle doluydu. Lise binasının alt katında geniş
bir hol vardı, holün iki tarafına yerleştirilmiş küçük kabinlerin
çevresinde insanlar dolanıp duruyordu.
Bunları görünce içimi çekerek, “Ayy, Jem, paramı evde
unutmuşum,” dedim.
“Atticus unutmadı,” dedi Jem. “İşte otuz sentin. Bununla
altı şey yapabilirsin. Daha sonra görüşürüz.”
326
“Tamam,” dedim, otuz sentim vardı, Cecil de yanımdaydı,
keyfime diyecek yoktu. Cecile birlikte konser salonunun ön
tarafına gittik, yan taraftaki bir kapıdan sahne arkasına geçtik.
Jambon kostümünü bırakıp acele geri döndüm çünkü Bayan
Merriweather salonda ilk sıranın önündeki bir kürsünün başında
durmuş, harıl harıl bir şeyler yazıyor, metinde son dakika
değişiklikleri yapıyordu.
Cecile sordum: “Ne kadar paran var?” Cecil'in de otuz
senti vardı, eşit durumdaydık. İlk beş sentimizi Korku Evi'ne
harcadık, hiç de korkmadık; yedinci sınıfların siyah odasına
girdik, geçici bir konuk hayalet bize rehberlik etti, bir insanın
parçaları olduğu iddia edilen çeşitli nesnelere dokunduk. Bir
çay tabağının üzerindeki soyulmuş iki üzüm tanesine dokundugumuz
zaman, “İşte onun gözleri,” dendi. “İşte bu da kalbi,”
dedikleri şeye dokunmak pişmemiş ciğere dokunmak gibiydi.
“Bunlar bağırsakları,” dediklerinde ellerimizi haşlanmış soğuk
makarnaya sokturdular.
Cecible ben çeşitli kabinleri ziyaret ettik. İkimiz de Yargıç
Taylor'ın eşinin ev yapımı turtalarından aldık. Ben ağzımla
elma yakalama yarışına katılmak istedim ama Cecil bunun
sağlığa uygun olmadığını söyledi. Cecil'in annesi içine herkesin
kafasını soktuğu küvetten mikrop kapabileceğini söylemiş.
“Şu anda kasabada kapılacak bir şey yok,” diyerek karşı çıktım.
Ama Cecil'in annesi başka insanların yediği şeyi yemenin
sağlığa uygun olmadığını söylemiş. Daha sonra bu konuyu
Alexandra Hala'ya sordum, bu tür görüşleri olan insanlar genelde
gözü yükseklerde olan kişilermiş.
Biz tam karamela şekeri almak üzereyken Bayan Merriweather'ın
ulakları göründü, kulise gitmemizi söylediler, hazırlanma
zamanı gelmiş. Konser salonuna insanlar dolmaktaydı, Maycomb
Lise Bandosu aşağıda sahne önüne toplanmıştı, sahne
projektörleri yanmıştı, kırmızı kadife perde, arkada devam
eden koşuşturmanın etkisiyle dalgacıklanıp kabarıyordu.
Sahne arkasında Cecile ikimiz insanlarla dolup taşmış dar
koridoru bulduk: Amerikan Devrimi günlerinin ev yapımı üç
327
köşe şapkalarını, Konfederasyon askerlerinin kasketlerini, İspanyol-
Amerikan savaşı zamanına özgü asker şapkalarını ve
I. Dünya Savaşı miğferlerini giymiş yetişkinler. Çeşitli tarımsal
yatırım ürünlerini temsil eden kostümler giymiş çocuklar, tek
küçük pencerenin önüne toplanmıştı.
“Birisi benim kostümümü ezmiş,” diye sızlandım büyük
bir üzüntüyle. Bayan Merriweather dörtnala koşarak yanıma
geldi, kümes telini düzeltti, beni içine tıktı.
“Sen orada rahat mısın, Scout?” diye sordu Cecil. “Sanki
bir dağın ardındaymışsın gibi sesin o kadar uzaktan geliyor ki.”
“Senin sesin de daha yakından geliyormuş gibi değil.”
Bando ulusal marşımızı çaldı, ayağa kalkan seyircilerin çıkardığı
sesi duyduk. Sonra bas davullar başladı. Bandonun yanındaki
sunucu kürsüsünde ayakta duran Bayan Merriweather
sözüne şöyle başladı: “Maycomb İlçesi: Ad Astra Per Aspera.”
Bas davul yeniden gümbürdedi. “Bu,” diyerek köylü takımı
için açıklamada bulundu Bayan Merriweather: ““Nice badireler
atlatıp yıldızlara ulaşmak? anlamına gelmektedir.” Bana
göre hiç gereği yoktu ama, “Kostümlü geçit töreni,” diye bir
eklemede bulundu.
“Galiba söylemeseydi ne olduğunu bilmeyeceklerdi,” diye
fısıldadı Cecil ve anında onu susturdular.
“Bütün kasaba biliyor,” dedim ben de alçak sesle.
“Ama köylerden gelenler var,” dedi Cecil.
“Sussanıza siz orada,” diyen bir erkeğin sesi duyuldu, sustuk.
Bayan Merriweather'ın her cümlesinden sonra bas davulun
sesi top gibi patlıyordu. Bayan Merriweather hazin hazin anlatıyordu:
Maycomb İlçesi eyaletten daha eskiydi, Mississippi
ve Alabama özel bölgesinin bir parçasıydı, balta girmemiş
ormanlara adım atan ilk beyaz adam, veraset yargıcının beş
kuşak önceki büyükbabasıydı, ondan bir daha hiç haber alınamamıştı.
Daha sonra o korkusuz Albay Maycomb gelmişti,
bu ilçeye adını veren kişiydi o.
Andrew Jackson onu önemli bir göreve getirmiş; Albay
Maycomb'un hesapsız özgüveni ve zayıf yön duygusu, Creek
328
Kızılderilileri Savaşları'nda onun peşine takılanların hepsinin
felakete sürüklenmesine yol açmıştı. Albay Maycomb bölgeyi
demokrasi için güvenli bir yer haline getirme çabasına devam
etmiş ama katıldığı ilk savaş son savaşı olmuştu. Dost bir Kızılderili
ulağın ulaştırdığı emre göre güneye gidecekti. Bir ağacın
likenlerine bakarak güneyin ne tarafa düştüğünü saptadıktan
sonra, cesaret edip onun yanlışını düzeltmeye kalkan astlarını
dinlemeyen ve düşmanı tarumar etmek üzere kararlılıkla yola
koyulan Albay Maycomb, dünyanın en eski ormanlarında birliklerini
kuzeybatı yönünde öyle uzak yerlere sürüklemişti ki
sonunda denizden uzak iç bölgelere doğru ilerleyen yerleşimciler
tarafından kurtarılmışlardı.
Bayan Merriweather, Albay Maycomb'un serüvenlerini yarım
saat anlattı. Birden dizlerimi kıvırırsam kostümümün içine
çekebileceğimi, biraz oturabileceğimi fark ettim. Yere oturdum,
Bayan Merriweather'ın boğuk sesini, davulun gümbürtüsünü
dinlerken uyuyup kalmışım.
Dediklerine göre Bayan Merriweather canla başla büyük
final için çırpınırken, çam ağaçlarının, baklaların peşpeşe sahneye
girmesinden gelen güvenle, “Jam-boon!” diye sunmuş.
Birkaç saniye beklemiş, tekrar, “Jambon?” diye seslenmiş.
Bakmış ki bir şey olmuyor, bu kez, “Jambon!” diye bağırmış.
Bunu uykumda duymuş olmalıyım ya da Konfederasyon
marşı Dixie'yi çalan bandonun sesi uyandırdı beni ama Bayan
Merriweather elinde bayrakla muzaffer bir şekilde sahneye
tırmandığı an girmeyi seçtim. Seçmek sözcüğü doğru olmadı:
Ötekilere yetişmem gerektiğini düşündüm.
Bana daha sonra dediklerine göre, Yargıç Taylor salonun
arka kapısından çıkmış ve öylesine gülüyormuş ki karısı, Bayan
Taylor bir bardak suyla birlikte ona haplarından birini
yetiştirmiş.
Bayan Merriweather çok başarılı olmuştu galiba çünkü herkes
acayip alkışlıyordu. Ama beni sahne arkasında yakaladı,
gösterisini mahvettiğimi söyledi. Kendimden utandım, neyse ki
Jem beni almak için geldiğinde çok sıcak davrandı. Oturduğu
329
yerden kostümümü pek iyi göremediğini söyledi. O kostümün
içinde kendimi kötü hissettiğimi nasıl anladı bilmiyorum ama
başarılı bir iş çıkardığımı söyledi. Biraz geç gelmişim, hepsi
o kadarmış. Bir şeyler kötü gittiğinde sizi rahatlatmakta Jem
neredeyse Atticus'u aratmaz olmuştu. Neredeyse diyorum çünkü
bu kalabalığın içinden Jem bile geçiremezdi beni, böylece
seyirciler salonu terk edinceye kadar benimle birlikte kuliste
beklemeyi kabul etti.
“Şu şeyi çıkarmak istiyor musun, Scout?” dedi.
“Tah, üstümde kalsın,” dedim. Kırılan onurumu onun altına
saklayabilirdim.
“Sizi arabamızla eve götürmemizi ister misiniz?” diye sordu
biri.
Jem'in, “Hayır, teşekkür ederim, efendim,” dediğini duydum.
“Evimiz hemen şurada, yürüyüş mesafesinde.”
“Hortlaklara dikkat edin,” dedi o biri. “Daha iyisi, hortlaklara
söyle Scout'a dikkat etsinler.”
“Artık pek insan kalmadı,” dedi Jem. “Hadi gidelim.”
Salondan geçip koridora çıktık, merdivenlerden indik. Ortalık
yine çok karanlıktı. Henüz gitmemiş olan arabalar binanın
öteki tarafına park etmiş olanlardı. Onların farlarının bize
pek yararı yoktu. “Arabaların bazıları bizim gittiğimiz tarafa
gitseydi yolumuzu daha iyi görürdük,” dedi Jem. “Gel, Scout,
dur seni tutayım — jambon. Dengeni kaybedebilirsin.”
“Çok iyi görüyorum.”
“Tamam ama dengeni kaybedebilirsin.” Başımda hafif bir
basınç hissettim, Jem'in jambonu ucundan tuttuğunu düşündüm.
“Tuttun mu beni?”
“Evet.”
Okul avlusundan geçiyorduk, ayaklarımızı görmeye çalışarak.
“Jem,” dedim, “ayakkabılarımı unutmuşum, kuliste
kaldılar.”
“Tamam, gidip alalım.” Ama tam biz geriye döndüğümüzde
salonun ışıkları söndü. “Yarın alırsın,” dedi Jem.
330
“Ama yarın pazar,” diyerek karşı çıktım, Jem beni ev yönüne
döndürürken.
“Hademeye söylersin, seni içeri sokar... Scout?”
“Hu?”
“Hiç.”
Jem uzun zamandır bunu yapmaz olmuştu. Ne düşündügünü
merak ettim. Canı ne zaman isterse o zaman söylerdi,
belki de eve vardığımız zaman. Kostümümün üst tarafını Jem
parmaklarıyla fazlaca sıktı gibi geldi bana. “Jem çok...”
“Sus bir dakika, Scout,” dedi beni çimdikleyerek.
Sessizce yürümeye devam ettik. “Bir dakika oldu,” dedim.
“Ne düşünüyorsun?” dedim. Ona bakmak için döndüm ama
ana hatları zar zor seçiliyordu.
“Bir şey duydum gibime geldi,” dedi. “Dur bir dakika.”
Durduk.
“Bir şey duyuyor musun?”
“Yoo.”
Daha beş adım atmamıştık ki beni yeniden durdurdu.
“Jem beni korkutmaya mı çalışıyorsun. Biliyorsun ben çok
yaşlıyım...”
“Konuşma,” dedi, şaka yapmadığını biliyordum.
Ortalık çok sessizdi. Yanı başımda Jem'in soluklarının sesini
duyuyordum. Ara sıra birden esen rüzgârı çıplak bacaklarımda
hissediyordum ama rüzgârlı olacağa benzeyen bir geceden
kalan tek şey buydu. Gök gürültülü bir fırtınadan önceki sessizlikti
bu. Dinledik.
“Köpek sesi duydum,” dedim.
“Benim dediğim o değil,” dedi Jem. “O sesi biz yürürken
duyuyorum ama durduğumuz zaman duymuyorum.”
“Hışırdayan kostümümün sesini duyuyorsun. Ay, sen Cadılar
Bayramı'nın çok etkisinde kalmışsın...”
Bunu Jem'i ikna etmekten çok kendimi ikna etmek için söylemiştim,
tekrar yürümeye başladığımız zaman, kesinlikle, o
sözünü ettiği sesiduydum. Bu benim kostümümün sesi değildi.
331
“A, bu bizim Cecil'dir yine,” dedi Jem şimdi de. “Bizi korkutamaz.
Acele ettiğimizi sanmasın.”
Ağır ağır yürümeye başladık. Cecil'in bu karanlıkta bizi
nasıl izleyebildiğini sordum, arkadan bize toslayabilirmiş gibi
geliyordu bana.
“Seni görebiliyorum, Scout,” dedi Jem.
“Nasıl? Ben seni göremiyorum.”
“Şişman şişman damarların belli oluyor. Projektör ışıklarının
altında belli olsun diye Bayan Cranshaw onları o parlak
şeyle boyamış. Ben seni gayet iyi görebiliyorum, bence Cecil de
aradaki uzaklığı koruyabilecek kadar iyi görüyordur.”
Cecil'e arkamızdan geldiğini bildiğimizi ve hazırlıklı oldugumuzu
gösterecektim. Birden arkama dönerek, “Cecil Jacobs,
ıslanmış koca tavuk!” diye bağırdım.
Durduk. Bunu muhatabımın duyduğunu gösteren bir şey
yoktu, okul binasının duvarına çarpıp geri dönen tavuk sözcüğünden
başka.
“Ben onu ortaya çıkarmayı bilirim,” dedi Jem. “Se-lam!”
Okul binasının duvarından se-lam, se-lam, diye yanıt geldi.
Bu kadar uzun süre ortaya çıkmamak Cecil'in yapacağı bir
şey değildi; bir kez bir şaka yaptı mı onu tekrarlar dururdu.
Şimdiye çoktan üzerimize atılması gerekirdi. Jem yine durmam
için işaret etti.
Yavaşça, “Scout, şunu üzerinden çıkarabilir misin?” dedi.
“Herhalde çıkarabilirim ama altına fazla bir şey giymedim.”
“Elbisen bende.”
“Karanlıkta giyemem.”
“Peki,” dedi. “Boş ver.”
“Jem, korkuyor musun?”
“Hayır. Neredeyse ağacın oraya geldik galiba. Oradan sonra
birkaç metre yürüdük mü yola çıkacağız. O zaman sokak
ışıklarını görebiliriz.” Jem ağır ağır, tekdüze, donuk bir sesle
konuşuyordu. Acaba Cecil efsanesini ne kadar sürdürecek diye
merak ediyordum.
“Sence şarkı söylesek mi, Jem?”
332
“Hayır. Yine çok sessiz olmaya çalış, Scout.”
Yürüyüş hızımızı artırmamıştık. Benim kadar Jem de biliyordu
ki başparmağımızı bir yere çarpmadan, taşlara takılıp
tökezlemeden ya da daha başka olumsuz durumlarla karşılaşmadan
hızlı yürümemize olanak yoktu, ayrıca benim ayaklarım
çıplaktı. Belki de ağaçları hışırdatan rüzgârdı. Ama rüzgâr
yoktu, o büyük meşe ağacı dışında ağaç da yoktu.
Yol arkadaşımız, sanki ayağında ağır ayakkabılar varmış
gibi ayaklarını sürüyerek yürüyordu. O kişi kimdiyse, ayağında
kalın pamuklu pantolon olmalıydı; benim ağaç hışırtısı sandığım
şey, her adımda birbirine sürten pamuklu kumaştan çıkan
yumuşak hışır hışır sesiydi.
Ayağımın altındaki kumların soğuduğunu hissettim, büyük
meşe ağacına yaklaştığımızı biliyordum. Jem kafamı sıktı. Durduk
ve dinledik.
Bu kez ayaklarını sürüyerek yürüyen kişinin ayak sesleri
durmadı. Pantolonu hafif hafif ve değişmez bir biçimde hışırdamaya
devam etti. Sonra hışırtı durdu. Adam koşuyordu, bize
doğru koşuyordu ve hiç de çocuk adımlarıyla koşmuyordu.
“Koş, Scout! Koş! Koş!” diye bağırdı Jem.
Dev bir adım attım ve sendeledim; karanlıkta kollarım işe
yaramıyordu, dengemi koruyamıyordum.
“Jem! Jem! Yardım et, Jem!”
Beni çevreleyen kümes telinden çatır çutur sesler çıktı. Sanki
bütün eklemlerim metal protezdi, yere düşmüştüm, yuvarlanabildiğim
kadar yuvarlandım, o metal hapishaneden kurtulmaya
çalıştım. Çok yakından bir yerden ayak sürüme, tekmeleme,
ayakkabı sesi geliyor, etim toprağa ve bitki köklerine sürtünüyordu.
Birisi yuvarlanıp yanıma geldi, Jem olduğunu fark ettim.
Jem yıldırım gibi ayağa kalktı, koşmaya, beni de kendisiyle
birlikte sürüklemeye çalıştı ama başım ile omuzlarım serbest olmasına
karşın tele öylesine dolanmıştım ki pek uzağa gidemedik.
Tam yola yaklaştığımız sırada Jem'in elimi bıraktığını, birden
hızla geriye itildiğini ve yere yuvarlandığını hissettim. Yine
ayak sürüme sesleri, donuk bir çatır çutur sesi ve Jem'in çığlığı.
333
Jem'in çığlığının geldiği yöne doğru koştum, löpür löpür,
yumuşak bir erkek karnının üzerine düştüm. O karnın sahibi,
“UfE!” dedi, kollarımı yakalamaya çalıştı ama kollarım sımsıkı
bağlıydı. Adamın karnı yumuşaktı ama kolları çelik gibiydi.
Beni öylesine sıktı ki soluğum tıkandı. Hiç kımıldayamıyordum.
Birden biri onu geriye itti ve yere yuvarladı, adam neredeyse
beni de kendisiyle birlikte sürükleyecekti. Hah, Jem
ayakta, diye düşündüm.
Bazen insanın kafası çok yavaş çalışıyor. Taş kesmiş bir halde
orada dikiliyordum. Ayak sürüme sesleri hafifliyordu; birisi
hırıldadı, ortalık yine sessizleşti.
Sessizleşti ama derin derin soluyan ve yalpalayan bir adamın
çıkardığı sesler dışında. Adamın ağacın yanına gittiğini ve ağaca
yaslandığını düşündüm. Fena halde öksürüyordu, hıçkırır
gibi, ciğerleri sökülüyormuş gibi.
“Jem?”
Yanıt yoktu, yalnızca adamın derin derin solumaları duyuluyordu.
“Jem?”
Jem yanıt vermedi.
Adam sanki bir şey arıyormuş gibi dolaşmaya başladı.
Onun inildediğini, yerde ağır bir şeyi sürüklediğini duydum.
Şimdi bana sanki ağacın altında dört kişi varmış gibi geliyordu.
“ Atticus?..”
Adam ağır ağır ve sarsak bir şekilde yola doğru yürüyordu.
Adamın daha önce bulunduğunu düşündüğüm yere gittim,
deli gibi yeri yokladım, ayak parmaklarımı uzatarak. Birden
bir şeye dokundum.
“Jem?”
Ayak parmaklarım bir pantolona, kemere, düğmelere, ne
olduğunu bilemediğim bir şeye, bir yakaya ve yüze değdi. Tıraşı
gelmiş, diken gibi batan sakallar o kişinin Jem olmadığını
söylüyordu bana. Kötü bir viski kokusu aldım.
Yol yönünde yürüdüğümü düşünerek yürüdüm. Emin değildim
çünkü döne döne tersim dönmüştü. Ama yolu buldum,
334
aşağıya, sokak lambasına baktım. Lambanın altından bir adam
geçiyordu. Kendisine çok ağır gelen bir yük taşır gibi kesik
kesik ilerliyordu. Köşeyi dönmek üzereydi. Jem'i taşıyordu.
Jem'in kolu önde, kopmuş gibi sallanıp duruyordu.
Ben köşeye ulaştığım zaman adam bizim ön avludan geçmekteydi.
Ön kapıdan gelen ışıkta bir an için Atticus'un karaltısı
belirdi; Atticus merdivenlerden aşağı koştu, adamla ikisi
Jem'i içeriye taşıdılar.
Ben ön kapıya geldiğimde onlar holde ilerliyordu. Alexandra
Hala beni karşılamak üzere koştu. Jem'in odasından, “Doktor
Reynolds”ı çağırın!” diye bağıran Atticus'un sesi duyuldu.
“Scout nerede?”
“Burada,” diye bağırdı Alexandra Hala, telefona doğru segirtirken
beni de yanında sürükledi. Kaygıyla beni çekiştirdi.
“Ben iyiyim, Hala,” dedim, “sen en iyisi telefon et.”
Telefonun almacını kaldırdı: “Eula May, bana Doktor Reynolds'ı
bağla, çabuk!”
“Agnes, baban evde mi? Ah, aman Tanrım, nerede? Eve
gelir gelmez, lütfen bize gelmesini söyle. Lütfen, çok acil!” dedi.
Alexandra Hala'nın kim olduğunu söylemesine gerek yoktu;
Maycomb'daki insanlar birbirlerinin sesini tanırdı.
Atticus, Jem'in odasından çıktı. Alexandra Hala konuşmayı
bitirir bitirmez hemen telefonu onun elinden kaptı. Telefonu
takırdattı, “Eula May, hemen bana şerifi bağla,” dedi.
“Heck? Ben Atticus Finch. Biri çocuklarımın peşine takılmış,
Jem yaralanmış. Bizim evle okul binası arasında. Oğlumu
bırakamam. Hemen oraya koş, lütfen, bak bakalım hâlâ
oralarda mı? Onu orada bulacağından kuşkuluyum ya neyse,
bulursan onu görmek isterim. Hemen git. Teşekkürler, Heck.”
“ Atticus, Jem öldü mü?”
“Hayır, Scout,” dedi, holde yürürken, “şununla ilgilenir
misin, kardeşim,” diye seslendi.
Alexandra Hala ezilmiş kostümümü üzerimden çıkarmaya
çalışırken elleri titriyordu. “İyi misin, tatlım?” diye sorup duruyordu,
beni o tellerden ve kumaşlardan kurtarmaya çalışırken.
335
Sonunda özgürlüğüme kavuşunca öyle rahatladım ki. Kollarım
karıncalanmaya başlamıştı, küçük altıgen izlerle kıpkırmızıydı.
İzleri ovuşturdum, iyi geldi.
“Hala, Jem öldü mü?”
“Hayır — hayır, tatlım, bayıldı. Doktor Reynolds gelinceye
kadar ne derece kötü yaralandığını bilemeyeceğiz. Ne oldu,
Jean Louise?”
“Bilmiyorum.”
Daha fazla kurcalamadı. Üzerime giyecek bir şey getirdi, o
zaman aklıma gelseydi kesinlikle hatırlatırdım: Halam dalgınlıkla
bana tulumumu getirmişti. “Giy şunu, canım,” dedi ve en
sevmediği giysimi bana verdi.
Jem'in odasına koştu, sonra hole, yanıma geldi. Dalgın dalgın
beni okşadı, tekrar Jem'in odasına koştu.
Evin önünde bir araba durdu. Doktor Reynolds'ın ayak
seslerini neredeyse babamınkiler kadar iyi tanıyordum. Jem'le
ikimizi doğurtan oydu, insanların ne kadar çocuğu varsa hepsi
hastalıklarını onun sayesinde atlatmıştı, Jem ağaçevden düştüğü
zaman da ona o bakmıştı, hiçbir zaman bizim dostluğumuzu
kaybetmezdi. Doktor Reynolds, galeyana gelmeye yatkınlığınız
olsaydı durum farklı olurdu, demişti ama bundan
kuşkumuz vardı.
Kapıdan girdi ve “Aman Tanrım,” dedi. Bana doğru yürüdü,
“Hâlâ ayaktasın,” dedi, yolunu değiştirdi. Evdeki bütün
odaların yolunu bilirdi. Aynı zamanda ben kötü durumdaysam,
Jem'in de öyle olacağını bilirdi.
On uzun dakika sonra Doktor Reynolds döndü. “Jem öldü
mü?” diye sordum.
“Ne ölmesi, canım,” dedi, bana bakmak için çömeldi. “Senin
başındaki gibi onun başında da bir şişlik var, kolu da kırılmış.
Scout, şu tarafa bak — hayır, başını döndürme, gözlerini
döndür. Şimdi şuraya bak. Çok kötü kırılmış, görebildiğim
kadarıyla dirsekten. Sanki biri kıvırıp koparmaya çalışmış...
Şimdi bana bak.”
“Ölmedi demek ha?”
336
“Hay-ıır!” Doktor Reynolds ayağa kalktı. “Bu gece fazla bir
şey yapamayız,” dedi, “onu elimizden geldiğince rahatlatmak
dışında. Filmini çekmemiz gerekiyor... Öyle anlaşılıyor ki bir
süre kolu gövdesine yapışık halde dolaşacak. Yine de merak
etme, yeniden eskisi gibi olacak. Onun yaşındaki erkek çocukları
birden iyileşiverir.”
Doktor Reynolds konuşurken bana ilgiyle bakıyordu, alnımda
artmaya başlayan şişliği hafif hafif ellerken. “Bir yerinde
bir kırıklık hissetmiyorsun, değil mi?”
Doktor Reynolds'ın küçük şakası beni güldürdü. “O zaman
Jem'in öldüğünü de düşünmüyorsun demek ki?”
Şapkasını giydi. “Yanılıyor olabilirim tabii ama Jem bana
çok canlıymış gibi görünüyor. Canlılığın bütün belirtilerini gösteriyor.
Git bak istersen ona, bir dahaki gelişimde bir araya
gelir, bir karar veririz.”
Doktor Reynolds genç ve enerjik adımlarla yürüyordu. Bay
Heck Tate öyle yürümüyordu. Ağır çizmeleriyle küt küt küt
verandayı döve döve geldi, zorlanarak kapıyı açtı ama Doktor
Reynolds içeri girdiği zaman ne söylediyse aynı şeyi söyledi:
“Bir şeyin yok ya, Scout?” diye ekledi.
“Yok, efendim, Jem'i görmeye gidiyorum. Atticus'la ötekiler
orada.”
“Ben de seninle geleyim.”
Alexandra Hala, Jem'in okuma lambasını bir havluyla
kapatmıştı, odası loştu. Jem sırtüstü yatıyordu, yüzünün yan
tarafında yukarıdan aşağıya kadar kötü bir iz vardı. Sol kolu
gövdesinden dışa doğru sarkmıştı; dirseği hafifçe büküktü ama
yanlış tarafa. Kaşları çatıktı.
“Jem?..»
Atticus karşılık verdi. “Seni duyamıyor, Scout, bir elektrik
lambası gibi sönük durumda. Kendisine gelmek üzereydi ama
Doktor Reynolds onu yine bayılttı.”
“Tamam,” deyip geri çekildim. Jem'in odası genişti, kare
şeklindeydi. Alexandra Hala şöminenin yanındaki sallanan
sandalyede oturuyordu. Jem'i içeri taşımış olan adam köşe-
337
de, duvara dayanmış duruyordu. Buralı ama tanımadığım
biriydi. Belki o da okuldaki gösteriyi izlemişti ve olay olduğu
sırada o civardaydı. Bizim çığlıklarımızı duymuş ve koşarak
gelmiş olmalı.
Atticus, Jem'in yatağının yanında duruyordu.
Bay Heck Tate kapı aralığında durdu. Şapkası elindeydi,
pantolonunun cebindeki el feneri şişkinlik yapıyordu. Üstünde
iş elbisesi vardı.
“Girsene, Heck,” dedi Atticus. “Bir şey bulabildin mi? Böyle
bir şey yapabilecek kadar tıynetsiz birini düşünemiyorum
ama umarım onu bulmuşsundur.”
Bay Tate burnunu çekti. Köşedeki adama sert sert baktı,
başını aşağı yukarı salladı, sonra odayı gözden geçirdi, Jem'e,
Alexandra Hala'ya ve en sonunda Atticus'a baktı.
“Oturun, Bay Finch,” dedi gülümseyerek.
Atticus, “Hepimiz oturalım,” dedi. “Al şu sandalyeyi, Heck.
Ben kendime öbür odadan getiririm.”
Bay Heck, Jem'in çalışma masasındaki sandalyesine oturdu.
Atticus gelinceye kadar bekledi ve yerine yerleşti. Atticus'un
niçin köşede duran adama sandalye getirmediğini merak ediyordum
ama o köy kökenli insanların hareket tarzlarını benden
çok daha iyi bilirdi. Köy kökenli müvekkilerinin bazıları uzun
kulaklı atlarını arka avludaki tespih ağacının altına bağlar, Atticus
onlarla genelde arka merdivenlerde buluşurdu. Bu adam
da belki durduğu yerde daha rahattı.
“Bay Finch,” dedi Bay Tate, “size ne bulduğumu anlatayım.
Küçük bir kız elbisesi buldum, arabamda duruyor. Senin
elbisen mi o, Scout?”
“Evet, efendim, balpetekli pembe bir elbiseyse,” dedim. Bay
Heck sanki tanık kürsüsündeymiş gibi davranıyordu. Her şeyi
kendi bildiği gibi, mahkeme ya da savunma tarafından engellenmeden
anlatmayı severdi, bazen bu uzun sürebilirdi.
“Çamur renkli bazı tuhaf kumaş parçaları buldum.”
“Onlar benim kostümüme ait, Bay Tate.”
338
Bay Tate elleriyle kalçalarını aşağı kadar sıvazladı. Sol kolunu
ovuşturdu, Jem'in şömine rafını inceledi, sonra sanki şömineyle
ilgilenirmiş gibi yaptı. Uzun parmakları uzun burnunu aradı.
“Ne var, Heck?” dedi Atticus.
Bay Heck boynunu buldu ve ovuşturdu. “Hani şurada bir
ağaç var ya, Bob Ewell o ağacın altında, kaburgalarına bir
mutfak bıçağı saplanmış olarak yatıyor. Ölmüş, Finch.”
339
29
Alexandra Hala kalktı, şömine rafına uzandı. Bay Tate de kalktı
ama Alexandra Hala onun yardımını geri çevirdi. Atticus'un
içgüdüsel kibarlığı hayatında ilk kez onu yarı yolda bıraktı;
Atticus oturduğu yerden hiç kalkmadı.
Bu arada ben, son nefesini verinceye kadar bekleyecek
bile olsa, bir gün Atticus'la hesabını göreceğini söyleyen Bob
Ewell'dan başka bir şey düşünemiyordum. Bay Ewelİi, Atticusla
işini neredeyse bitiriyordu, yaptığı son şey buydu.
“Emin misin?” dedi Atticus keyfi kaçmış bir halde.
“Basbayağı ölmüş,” dedi Bay Tate. “Buz gibi. Bir daha çocuklara
zarar veremez.”
“Onu demek istemedim,” derken Atticus sanki rüyasında
konuşurmuş gibiydi. Yaşı artık belli oluyordu, yaşadığı iç çalkantının
biricik işareti; güçlü çizgilere sahip çenesinin sertliği
biraz kayboluyordu, kulaklarının altında beliren ve gerçeğin
ortaya çıkmasına yol açan çizgileri fark ediyordunuz, kapkara
saçları yerine şakaklarına düşen aklar dikkatinizi çekiyordu.
“Salona geçsek daha iyi olmaz mı?” dedi Alexandra Hala
sonunda.
“Sizce sakıncası yoksa,” dedi Bay Tate, “Jem'i rahatsız etmeyeceksem
burada kalmayı tercih ederim. Yaralarına bakmak
istiyorum... Bu arada Scout bize olanları anlatır.”
340
“Ben çıkabilir miyim?” dedi Alexandra Hala. “Burada
fazlalığım. Bana ihtiyacınız olursa odamdayım, Atticus.”
Alexandra Hala kapıya kadar gitti ama durdu ve geri döndü.
“Bu geceyle ilgili içimde bir his vardı, ben... Kabahat bende,”
diye söze başladı. “Ah, keşke...”
Bay Tate elini kaldırdı. “Siz işinize bakın, Bayan Alexandra,
bunun sizi çok sarstığını biliyorum. Siz kendinizi boş yere üzmeyin;
öyle ya, her zaman içimizdeki duygulara kulak verseydik,
kuyruğunu yakalamaya çalışan kedilere benzerdik. Scout, bize
olanları anlatabilecek misin acaba, kafanda her şey hâlâ tazeyken?
Anlatabilecek misin? O adamı sizi izlerken gördün mü?”
Atticus'un yanına gittim, kollarının bana dolandığını hissettim.
Başımı kucağına gömdüm. “Eve geliyorduk. Jem'e ayakkabılarımı
unuttuğumu söyledim. Tam biz onları almak üzere geri
dönmeye karar verdiğimizde ışıklar söndü. Jem ayakkabılarını
yarın alırsın, dedi...”
“Scout, başını kaldır da Bay Tate seni duyabilsin,” dedi
Atticus. Kucağına çıktım.
“Sonra Jem, sus bir dakika, dedi. Düşünüyor herhalde, dedim
— düşünebilmek için susmanızı ister hep. Sonra bir şey
duyduğunu söyledi. Cecil olduğunu sandık.”
“Cecil kim?”
“Cecil Jacobs. Bu gece bizi bir kere korkutmuştu, gene odur
dedik. Bir çarşaf vardı üzerinde. Kostümü birinci seçilene bir
çeyrek dolar veriyorlardı, kim kazandı bilmiyorum.”
“Onun Cecil olduğunu düşündüğünüz sırada neredeydiniz?”
“Okul binası az ötedeydi. Ona bağırarak kötü bir şey söyledim.”
“Ne dedin?”
“Şişko tavuk Cecil Jacobs, diye bağırdım galiba. Hiçbir şey
duymadık — sonra Jem ölüleri bile diriltecek kadar yüksek sesle
merhaba, falan gibi bir şey dedi...”
“Dur bir dakika, Scout,” dedi Bay Tate. “Finch, onların
seslerini duydun mu?”
Atticus duymadığını söyledi. Radyo açıkmış. Alexandra
Hala da kendi odasındaki radyoyu açmışmış. Bunu hatırlıyor-
341
du çünkü halam, Atticus'a radyosunu biraz kısmasını yoksa
kendi radyosunu duyamadığını söylemiş. Atticus güldü. “Radyonun
sesini her zaman çok açarım.”
“Acaba komşular bir şey duydu mu?” dedi Bay Tate.
“Sanmıyorum, Heck. Çoğu radyo dinliyor, dinlemeyenler de
tavuk gibi erkenden yatıyorlar. Belki Maudie Atkinson erken
yatmamıştır ama bundan da kuşkuluyum.”
“Devam et, Scout,” dedi Bay Tate.
“Jem bağırdıktan sonra biz yürümeye devam ettik. Bay Tate,
o kostümün içinde hapiste gibiydim ama ben de duydum. Yani
ayak seslerini. Arkamızdan gelen kişi biz yürüyünce yürüyor,
biz durunca duruyordu. Jem beni görebildiğini söyledi çünkü
Bayan Crenshaw kostümümü fosforlu bir boyayla boyamış.
Ben jambon olmuştum da.”
“Nasıl oluyor o?” diye sordu Bay Tate şaşırarak.
Atticus, Bay Tate'e benim rolümün ne olduğunu anlattı,
nasıl bir kostüm giydiğimi söyledi. “Eve geldiği zaman onu
görmeliydin,” dedi, “kostümü fena halde ezilmişti.”
Bay Tate çenesini ovuşturdu. “Üzerindeki bu izler nereden
geliyor merak ettim. Giysisinin kollarında küçük küçük delikler
vardı. O deliklere uygun olarak kollarında da bir ya da iki
delik açılmıştı. Şu şeyi bir göreyim, izin verirsen, Finch.”
Atticus kostümümden artakalan şeyi getirdi. Bay Tate onu
evirdi çevirdi, eski halini görebilmek için içe göçen telleri düzeltti.
“Belki de Scout'ın hayatını kurtaran şey buydu,” dedi. “Bak.”
Uzun işaretparmağıyla gösterdi; kararmış telin üzerinde pırıl
pırıl parlayan apaçık bir çizgi göze çarpıyordu. “Bay Ewell'ın
niyeti ciddiymiş,” diye mırıldandı Bay Tate.
“Aklını kaçırmış olmalı,” dedi Atticus.
“Sana karşı çıkmak istemem, Finch — deli falan değil, alçağın
teki. O rezil herif kafayı çekince cesaretlenip çocukları
öldürmeye kalkıyor. Senin karşına asla çıkamazdı.”
Atticus başını iki yana salladı. “Böyle bir adamın varlığını
aklım almıyor, bir insan nasıl...”
342
“Finch, öyle tip adamlar vardır ki daha merhaba demeden
tabancanı çıkarıp onları vurman gerekir. Vurman gerekir ama
harcayacağın kurşuna yazık. Ewell o adamlardan biriydi.”
“Beni tehdit ettiği gün hıncını bana kustuğunu düşünmüştüm,”
dedi Atticus. “Tam olarak kusmadıysa bile benim peşime
düşer diye düşündüm.”
“O ancak zavallı bir siyahi kadını taciz etmeye cesaret
edebilir, evin boş olduğunu düşündüğü bir zamanda Yargıç
Taylorı taciz edebilir, yani güpegündüz senin karşına çıkacak
cesaretinin olduğunu mu sanıyorsun?” Bay Tate içini çekti.
“Biz devam etsek iyi olur Scout, arkandan gelen ayak seslerini
duydun...”
“Evet, efendim. Ağacın altına geldiğimiz zaman.”
“Ağacın altında olduğunuzu nereden biliyorsun, bir şey
göremiyordun ki.”
“ Ayaklarım çıplaktı, Jem bana bir ağacın altında toprağın
her zaman daha serin olduğunu söyler.”
“Onu şerif yardımcısı yapalım bari, devam et.”
“Sonra birden biri beni yakaladı, kostümümü ezdi... Galiba
yere eğildim... Ağacın altında bir boğuşma falan oldu galiba,
öyle bir ses duydum... Şiddetle ağacın gövdesine çarpıyorlar
gibi geldi bana. Jem beni buldu, yola doğru beni elimden çekmeye
başladı. Biri — galiba Bay Ewell bir çekişte Jem'i yere
yıktı. Biraz daha boğuştular, sonra o garip ses duyuldu — Jem
bağırdı...” Durdum. Jem'in kolu bu sırada kırılmıştı demek.
“İşte Jem bağırdı, bir daha ses duymadım, sonra... Bay
Ewell galiba beni sıka sıka öldürmek istiyordu... Sonra biri
Bay Ewell'i bir vuruşta yere devirdi. Herhalde Jem ayağa kalktı
dedim. Bütün bildiğim bu...”
“Sonra?” Bay Tate sert sert bana bakıyordu.
“Birisi tökezleyip duruyor, derin derin soluyordu, fena halde
öksürük nöbetine tutulmuştu. Başlangıçta onun Jem olduğunu
düşündüm ama ses onun sesine benzemiyordu, bunun üzerine
yerde Jem'i aramaya başladım. Atticus'un yardıma geldiğini ve
yorulduğunu sandım...”
343
“Kimdi o?”
“E, işte orada. Bay Tate. Adını kendisi söylesin.”
Bunu söylerken parmağımla köşedeki adamı göstermeye
davrandım ama Atticus parmağımla gösterdiğim için beni azarlar
korkusuyla hemen indirdim. Parmakla göstermek kabalıktı.
Adam hâlâ duvara yaslanmış duruyordu. Ben içeri girdiğim
zaman da duvara yaslanmış olarak durmaktaydı, kollarını göğsünün
üzerinde kavuşturmuştu. Ben onu gösterince kollarını
aşağı indirdi, avuç içlerini duvara dayadı. Elleri bembeyazdı,
hiç güneş yüzü görmemiş hastalıklı bir beyazlıktaydı, öylesine
beyazdı ki Jem'in odasının loş aydınlığında duvarların mat
krem rengiyle çarpıcı bir karşıtlık oluşturuyordu.
Ellerinden sonra kumlu haki pantolonuna baktım; daha
sonra bakışlarım ince bedenine, yırtık gömleğine kaydı. Yüzü
elleri kadar beyazdı ancak dışarı fırlak çenesinde bir gölge vardı.
Yanakları zayıflıktan çökmüştü; ağzı genişti, şakaklarında
fazla derin olmayan, neredeyse zarif çukurluklar bulunuyordu
ve gri gözleri öylesine renksizdi ki onu kör sandım. Başının
tepesinde, cansız ve seyrek, tüyden farksız saçları görülüyordu.
Ben onu gösterince avuçları hafifçe aşağı kaydı, duvarda
yağlı ter izleri bırakmıştı, başparmaklarını kemerine geçirdi.
Tuhaf, küçük bir kasılma geçirdi, sanki taş yazı tahtası üzerinde
tırnak gıcırtısı duymuş gibi. Ama ben ona şaşkınlıkla bakmaya
devam ederken yüzündeki gerginlik yavaş yavaş dağıldı. Dudakları
aralandı, yüzünde utangaç bir gülümseme belirdi, birden
gözüme dolan yaşlarla komşumuzun karaltısı bulanıklaştı.
“Merhaba, Öcü,” dedim.
344
30
“Bay Arthur o, canım,” diye beni düzeltti yavaşça Atticus. “Jean
Louise, bu Bay Arthur Radley. Galiba o seni zaten tanıyor.”
Böyle bir zamanda Atticus beni sakin sakin Öcü Radley'yle
tanıştırabiliyorsa, eh, işte Atticus buydu.
Öcü benim içgüdüsel olarak Jem'in uyuduğu yatağa koştugumu
gördü çünkü yüzünde o aynı utangaç gülümseme belirdi.
Utançtan kıpkırmızı kesilerek sanki Jem'in üstünü örtmeye
gitmişim gibi yaptım.
“Ah-ah, ona dokunma,” dedi Atticus.
Bay Heck Tate oturmuş, kemik çerçeveli gözlükleriyle
Öcü'ye dikkatli dikkatli bakıyordu. Tam ona bir şey söylemek
üzereydi ki Doktor Reynolds holden içeri girdi.
“Herkes dışarı,” dedi, kapıdan içeri girerken. “İyi akşamlar,
Arthur, demin geldiğimde seni fark etmemişim.”
Doktor Reynolds'ın sesi adımları gibi canlıydı, sanki hayatında
her akşam söylermiş gibi söylemişti bunu, aynı odada
Öcü Radley ile birlikte olmaktan daha fazla afallatmıştı bu
beni. Tabii, zaman zaman Öcü Radley bile hasta olmuştur diye
düşündüm. Ama öte yandan emin olamıyordum.
Doktor Reynolds'ın elinde gazete kâğıdına sarılı koca bir
paket vardı. Paketi Jem'in masasının üzerine bıraktı, ceketini
345
çıkardı. “Yaşıyor olduğuna kanaat getirdin mi artık? Yaşadığını
nereden bildim bil bakalım. Onu muayene etmeye çalışırken
bana tekme att:. Ona dokunabilmek için adamakıllı bayıltmak
zorundaydım. Haydi şimdi, yaylan bakalım,” dedi.
“Şeyy...” dedi Atticus, Öcü Radley'ye bakarak. “Heck, gel
ön verandaya çıkalım biz. Verandada bir sürü sandalye var,
hava da ılık hâlâ.”
Atticus bizi salona davet etmek yerine niçin ön verandaya
davet ediyor diye merak ettim ama sonra anladım. Salonun
ışıkları çok güçlüydü.
Bay Tate başta olmak üzere sırayla dışarı çıkıyorduk, Atticus
kapıda durmuş onun çıkmasını bekliyordu. Sonra fikrini
değiştirdi ve Bay Tate'in arkasından o da çıktı.
İnsanlar en tuhaf koşullarda bile her şeyi gündelik hayatta
alıştıkları biçimde yapıyorlar. Ben de o insanlardan biriydim:
“Gelin, Bay Arthur,” dediğimi duydum, “siz evi çok iyi bilmiyorsunuz.
Ben sizi ön verandaya götüreyim, efendim.”
Bana baktı ve başını “olur” anlamında salladı.
Onu holden ve salondan geçirdim.
“Oturmaz mısınız, Bay Arthur? Bu sallanan sandalye rahattır.”
Onunla ilgili küçük hayalim yine canlanmıştı: Verandada
oturuyor olacaktı... Ah ne hoş, öyle değil mi, Bay Arthur?
Evet, çok harika. Biraz gerçekdışı bir şey yaşıyormuşum
gibi geldi bana, onu Atticus ile Bay Tate'e en uzak sandalyeye
götürdüm. Tamamıyla gölge bir yere. Öcü karanlıkta daha
rahat ederdi.
Atticus salıncakta oturuyordu, Bay Tate salıncağın yanındaki
sandalyedeydi. Salonun ışıkları pencereden daha çok onların
üzerine vuruyordu. Ben Öcü'nün yanına oturdum.
“Bak, Heck,” diyordu Atticus, “bence yapılması gereken
şey — Tanrım, bende kafa kalmadı.” Atticus gözlüklerini yukarı
kaldırdı, parmaklarını gözlerine bastırdı. “Jem on üç yaşında
sayılmaz — yok, hayır on üç yaşında, hatırlamıyorum. Her neyse
ilçe mahkemesine gelecek bu.”
346
“Ne gelecek, Finch?” Bay Tate bir bacağının üstüne attığı
öteki bacağını indirdi ve kaşlarını çatarak öne eğildi.
“Tabii ki bu apaçık şekilde kendini savunmaya giriyor ama
büroya gidip araştırmam gerekir....”
“Finch, Bob Ewell'ı Jem'in öldürdüğünü mü düşünüyorsun?
Aklından geçen bu mu?”
“Scout'un ne dediğini duydun, buna kuşku yok. Jem'in
yerden kalktığını, Scout'un üzerine abanmış Ewellı bir vuruşta
yere yıktığını söyledi — belki de karanlıkta nasıl olduysa
Ewelbın bıçağını almıştır... Yarın bunu öğreniriz.”
“Dur, Finch,” dedi Bay Tate. “Bob Ewell'ı kesinlikle Jem
bıçaklamadı.”
Atticus bir an sustu. Sanki Bay Tate'in söylediği şeye şükran
duyarmış gibi, ona baktı. Ama başını iki yana salladı.
“Heck, teşekkür ederim, çok naziksin, iyi kalpli olduğun
için söylüyorsun bunu ama buna hiç gerek yok.”
Bay Heck ayağa kalktı, verandanın kenarına kadar yürüdü.
Çalıların içine tükürdü, sonra ellerini pantolonunun kıç ceplerine
soktu ve Atticus'a baktı. “Neye gerek yok?” dedi.
“Sert konuştuysam özür dilerim, Heck,” dedi Atticus yalnızca,
“ama hiç kimse bunu örtbas edemez. Benim kitabımda
bu yazmaz.”
“Hiç kimse bir şeyleri örtbas etmiyor, Bay Finch.”
Bay Tate'in sesi sakindi ama çizmeleri verandanın tahtalarına
öyle sağlam basıyordu ki sanki oraya kök salmış, oradan
boy vermiş gibi görünüyordu. Babamla şerif arasında, niteliğini
kavrayamadığım bir çekişme yaşanmak üzereydi.
Şimdi kalkıp verandanın kıyısına yürüme sırası Atticus”taydı.
“Hımm,” dedi, sakince avluya tükürdü. Ellerini ceplerine
soktu, Bay Tate'in karşısına dikildi.
“Heck, sen söylemedin ama ben senin ne düşündüğünü biliyorum.
Bunun için sana teşekkür ederim. Jean Louise...” Başını
bana çevirdi. “Bay Ewell'ı üzerinden Jem itip yere devirdi
dememiş miydin?”
“Evet, efendim, o devirdi galiba... Yani...”
347
“Gördün mü, Heck? Sana sahiden çok teşekkür ederim
ama oğlumun başının üzerinde Demokles'in kılıcı gibi sallanan
böyle bir şeyle hayata başlamasını istemiyorum. Onu bu
tehditten kurtarmanın en iyi yolu her şeyin açık açık ortaya
dökülmesini sağlamaktır. Bırakın bütün ilçe sandviçlerini alsın
gelsin. Kendisiyle ilgili fısıltılar arasında büyümesini istemiyorum.
Hiç kimsenin, “Jem Finch... Babası parayı bastırıp oğlanı
bu beladan kurtardı,” demesini istemem. Bu işi ne kadar erken
bitirirsek o kadar iyidir.”
“Bay Finch,” dedi Bay Tate heyecansızca, “Bob Ewell kendi
bıçağının üzerine düştü. Kendi kendini öldürdü.”
Atticus verandanın köşesine yürüdü. Morsalkıma baktı. Bana
kalırsa her biri kendince ötekisi kadar inatçıydı. Önce hangisinin
pes edeceğini merak ediyordum. Atticus'un inadı sessiz bir
inattı, pek ender belli olurdu ama bazı bakımlardan Atticus,
Cunningham'lar kadar kararlıydı. Bay Tate'in inadı terbiye
edilmemiş ve kör bir inattı ama babamınkiyle başa çıkabilirdi.
“Heck.” Atticus'un sırtı bize dönüktü. “Bu işin örtbas edilmesi
benim Jem'e öğretmeye çalıştığım şeyleri inkâr etmem
anlamına gelir. Bazen bir baba olarak tamamıyla başarısız olduğumu
düşünürüm ama ben onların her şeyiyim. Jem başka
hiç kimsenin yüzüne bakmadan önce benim yüzüme bakacaktır,
ben de onun yüzüne çekinmeden bakabilecek şekilde yaşadım...
Böyle bir şeye göz yumarsam, inan bana onun yüzüne bakamam
ve onun yüzüne bakamadığım gün onu kaybettiğimi anlarım.
Scout'la onu kaybetmek istemem, onlar benim her şeyim.”
“Bay Finch.” Bay Tate'in bacakları hâlâ tahtalara kök salmış
gibi duruyordu. “Bob Ewell bıçağının üzerine düştü, bunu
kanıtlayabilirim.”
Atticus birden bize döndü. Ellerini ceplerine iyice sokmuştu.
“Heck, bu konuyu benim açımdan görmeye çalışamaz mısın?
Senin de çocukların var ama ben senden yaşlıyım. Benimkiler
büyüdüğünde ben hâlâ hayatta olursam yaşlı bir adam olacağım
ama şimdi bana güvenemezlerse kimseye güvenemezler.
Jem ile Scout neler olduğunu biliyor. Kasaba merkezinde benim
348
başka bir şey söylediğimi duyarlarsa Heck, onları kaybederim.
Kasabada bir türlü, evde başka türlü yaşayamam.”
Bay Tate topuklarının üzerinde yaylandı ve sakince konuştu.
“Adam Jem'i tutup yere savurdu, ağacın altında ayağı bir
köke takıldı, bak sana göstereyim.”
Bay Tate iç cebine elini soktu, içinden uzun bir sustalı çıkardı.
O çıkarırken Doktor Reynolds kapıda belirdi. “Oğlun
— ölen adam şu ağacın altında, doktor, okul bahçesinin hemen
içinde. El fenerin var mı? Bunu alsan iyi edersin.”
“Arabayla oraya gidip farları açabilirim,” dedi Doktor Reynolds
ama Bay Tate'in el fenerini aldı. “Jem iyi. Bu gece uyanmaz
umarım, yani merak etmeyin. Bu bıçakla mı ölmüş? Heck?”
“Hayır efendim, bıçak hâlâ yerinde duruyor. Sapına bakarsanız
mutfak bıçağına benziyor. Ken şimdiye kadar cenaze
arabasıyla oraya gelmiştir doktor, iyi geceler.”
Bay Tate çıt diye çakıyı açtı. “İşte şöyle oldu,” dedi. Sustalı
çakıyı tuttu ve üzerine düşermiş gibi yaptı; öne eğilirken sol eli
de aşağı, öne gitti. “Gördün mü? Kaburgalarının arasındaki
yumuşak dokuya bıçak saplandı. Bütün ağırlığını verince bıçak
sonuna kadar girdi.”
Bay Tate çakıyı kapattı, yeniden cebine koydu. “Scout sekiz
yaşında,” dedi. “Çok korkmuştu, tam olarak ne olduğunu
bilemezdi.”
“Öyle bir bilir ki,” dedi Atticus acımasızca.
“Her şeyi uydurdu demek istemiyorum, neler olduğunu fark
edemeyecek kadar korkmuştu diyorum. Orası çok karanlıktı,
zifiri karanlık. Karanlığa çok alışkın birinin bile iyi bir tanık
olması olanaksız...”
“Bana yutturamazsın,” dedi Atticus hafif bir sesle.
“Allahın cezası, ben Jem'i düşünmüyorum.”
Bay Tate çizmesini döşeme tahtalarına öyle bir vurdu ki
Bayan Maudie'nin yatak odası ışığı yandı. Bayan Stephanie
Crawford'ın ışıkları yandı. Atticus ile Bay Tate önce sokağın
karşı tarafına, sonra birbirlerine baktılar. Beklediler.
349
Bay Tate yeniden konuştuğunda sesi güçlükle duyulabiliyordu.
“Bay Finch, böyle davrandığında seninle savaşmaktan
nefret ediyorum. Hiç kimsenin yaşamasını istemeyeceğim bir
gerilim yaşadın bu akşam. Bundan dolayı niçin hasta olup
yatağa düşmedin bilmiyorum ama şunu çok iyi biliyorum ki
hayatında ilk kez mantıklı düşünemiyorsun, ayrıca bu konuyu
bu gece çözmek zorundayız, yarın çok geç olabilir. Bob Ewell'ın
elinde bir mutfak bıçağı vardı.”
Bay Tate ayrıca Atticus'un orada öylece durup, Jem'in
boyunda, kolu kırık bir oğlanın zifiri karanlıkta yetişkin bir
adamla boğuşup onu öldürecek savaşma gücüne sahip oldugunu
söyleyemeyeceğini ekledi.
“Heck,” dedi Atticus birdenbire. “Bir sustalı çakı salladın.
Nereden buldun onu?”
“Bir sarhoştan aldım,” dedi Bay Tate sakince.
Hatırlamaya çalışıyordum... Bay Ewell benim üzerimdeydi,
sonra çekildi... Jem ayağa kalkmış olmalıydı. En azından ben
böyle düşündüm.
“Heck?”
“Bu gece kasaba merkezinde bir sarhoştan aldım dedim ya.
Ewell herhalde o mutfak bıçağını çöplükte bir yerde buldu. Bıçağı
biledi ve sabırla uygun zamanı bekledi... Uygun zamanı.”
Atticus salıncağa yürüdü, oturdu. Ellerini iki bacağının arasından
aşağı sarkıtmıştı. Yere bakıyordu. O gece hapishanenin
önündeyken ne kadar ağır hareket ettiyse şimdi de öyle hareket
ediyordu, o gece gazetesini katlayıp sandalyesine atması sanki
yüz yıl sürmüş gibi gelmişti bana.
Bay Tate ağır ve yumuşak adımlarla verandada yürüyordu.
“Bu karar sana ait değil, Finch, bana ait. Karar da sorumluluk
da bana ait. Bir kez olsun olayı benim gördüğüm gibi görmezsen,
yapabileceğin pek bir şey yok. Denemek istersen yüzüne
karşı yalancı olduğunu söyleyeceğim. Senin oğlun kesinlikle
Bob Ewellı bıçaklamadı.” Bu sözleri ağır ağır söylemişti. “Ne
bıçaklaması, böyle bir şey yok, artık bunu biliyorsun. Tek isteği
kız kardeşiyle birlikte eve kaçıp kurtulmaktı.”
350
Bay Tate yürümeyi bıraktı. Atticus'un önünde durdu, sırtı
bize dönüktü. “Çok iyi bir adam değilim, Sayın Bayım ama
Maycomb İlçesi'nin şerifiyim. Kırk üç yaşımdayım ve bugüne
kadar burada yaşadım. Daha ben doğmadan öncesinden beri
burada olup biten her şeyi biliyorum. Hiç neden yokken siyah
bir oğlan öldü, bundan sorumlu olan kişi de öldü. Bu kez bırak
geçmişe sünger çekelim, Finch. Geçmişe sünger çekelim.”
Bay Tate salıncağın yanına gitti, şapkasını aldı. Şapkası Atticus'un
yanında duruyordu. Tate saçlarını geri itti ve şapkasını
başına geçirdi.
“Bir cinayetin işlenmesini önlemek için bir vatandaşın elinden
geleni yapmasının yasaya aykırı olduğunun söylendiğini
duymadım, o da işte tam olarak bunu yaptı ama belki bunu
örtbas etmek yerine kasabalılara söyleme görevinin bana düştüğünü
söyleyeceksin. O zaman ne olacağını biliyor musun?
Benim karım da içinde olmak üzere Maycomb'lu bütün kadınlar
onun kapısını çalıp beyaz pasta getireceklerdir. Benim
düşünceme göre, Finch, sana ve bu kasabaya büyük hizmetlerde
bulunmuş sıkılgan bir adamı alıp üzerine bütün dikkatleri
çekmek — bana göre, bu suçtur. Bu bir suçtur ve ben bunun
bütün sorumluluğunu taşımayacağım. Başka biri olsa farklı
olurdu. Ama bu adam, hayır, Finch.”
Bay Tate çizmesinin burnuyla bir çukur kazmaya çalışıyordu.
Burnunu çekti, daha sonra sol kolunu ovuşturdu. “Ben
fazla önemli biri olmayabilirim, Finch ama hâlâ Maycomb
İlçesi'nin şerifiyim ve Bay Ewell da kendi bıçağının üzerine
düştü. İyi geceler.”
Bay Tate verandadan indi, iri adımlarla ön avludan geçti.
Arabasının kapısı çarpıldı ve araba uzaklaştı.
Atticus bir süre yere bakarak oturdu. Sonunda başını kaldırdı.
“Scout,” dedi. “Bay Ewell kendi elindeki bıçağın üzerine
düşmüş. Bunu anlaman mümkün mü?”
Atticus'un morale gereksinimi vardı sanki. Koşup ona sarıldım,
sıkı sıkı öptüm. “Evet, anlıyorum,” diyerek kuşkularını
dağıttım. “Bay Tate haklıydı.”
3351
Atticus kollarımın arasından kurtularak bana baktı. “Ne
demek istiyorsun?”
“Bu bülbülü öldürmek gibi bir şey olurdu, öyle değil mi?”
Atticus yüzünü saçlarımın arasına gömdü ve saçlarıma sürttü.
Başını kaldırıp verandanın karşı tarafındaki gölgelik yere
yürüdüğü zaman adımları eskisi gibi gençleşmişti. İçeri girmeden
önce Öcü Radley'nin önünde durdu. “Çocuklarım adına
sana teşekkür ederim, Arthur,” dedi.
352
31
Öcü Radley kıpırdanıp ayağa kalktığında salon penceresinden
vuran ışık alnında parladı. Birtakım kararsız hareketlerde bulunuyordu,
sanki dokunduğu şeylerle ellerinin ve ayaklarının
gerekli ilişkiyi kurabileceğinden emin değildi. O korkunç hırıltılı
öksürüğü tuttu, öyle fena öksürdü ki oturmak zorunda
kaldı. Eli arka cebine gitti, oradan bir mendil çıkardı. Mendilin
içine öksürdü, sonra alnını sildi.
Onun yokluğuna o kadar alışmıştım ki dakikalardır yanımda
oturması hatta var olması bana inanılmaz geliyordu. Hiç
ses çıkarmamıştı.
Bir kez daha ayağa kalktı. Bana baktı, ön kapıya doğru
başını salladı.
“Jem'e iyi geceler demek isterdiniz değil mi, Bay Arthur?
İçeri gelin.”
Onu holden geçirerek Jem'in odasına götürdüm. Alexandra
Hala Jem'in yatağının yanında oturuyordu. “Gel, Arthur,”
dedi. “Hâlâ uyuyor. Doktor Reynolds ona kuvvetli bir uyku
hapı verdi. Jean Louise, baban salonda mı?”
“Evet. Galiba.”
“Ben gidip bir dakika onunla konuşacağım. Doktor Reynolds...”
Sesi de onunla birlikte uzaklaştı.
333
Öcü odanın bir köşesine çekilmişti, çenesini havaya dikmiş,
uzaktan Jem'e bakıyordu. Elinden tuttum, o beyazlığına karşın
eli şaşırtıcı derecede sıcaktı. Onu biraz çekiştirdim, Jem'in yatağının
yanına sürüklememe izin verdi. Doktor Reynolds, herhalde
Jem'in koluna değmesin diye örtüyü çadır gibi yapmıştı,
Öcü eğilip çadırın üstünden baktı. Utangaç yüzünde bir merak
ifadesi vardı, sanki bugüne kadar hiç oğlan çocuğu görmemişti.
Ağzı biraz açıktı, tepeden tırnağa Jemvi inceledi. Öcü'nün eli
havaya kalktı ama yeniden aşağı düştü.
“Onu okşayabilirsiniz, Bay Arthur, uyuyor. Uyanık olsaydı
okşayamazdınız, izin vermezdi...” diye açıkladım. “Haydi
çekinmeyin.”
Öcü'nün eli Jem'in başının üstünde havada duruyordu.
“Hadi efendim, uyuyor.”
Eli hafifçe Jem'in saçlarına dokundu.
Onun vücut dilini öğrenmeye başlıyordum. Eli elimi sıktı,
gitmek istediğini söylemeye çalışıyordu.
Onu ön verandaya kadar götürdüm, tutuk adımları duraksadı.
Hâlâ elimi tutuyor ve bırakmaya hiç niyetli görünmüyordu.
“Beni eve götürür müsün?”
Bunu neredeyse fısıltıyla, karanlıktan korkan bir çocuk
sesiyle söylemişti. Adımımı ilk basamağa attım ve durdum.
Kendi evimizde ona rehberlik edebilirdim ama onu asla evine
götüremezdim.
“Bay Arthur, kolunuzu şöyle kıvırın. Tamam, işte böyle.”
Koluna girdim.
Bana uymak için hafifçe kamburlaştı, Bayan Stephanie
Crawford üst kat penceresinden seyrediyor olsaydı, Arthur
Radley'nin tıpkı bir beyefendi gibi bana kaldırımda eşlik ettiğini
görecekti.
Köşedeki sokak ışığının yanına geldik, Dill acaba kaç kez
burada durup o şişman direği kucaklamış, umutla gözetleyerek
beklemişti, merak ettim. Jem”le ikimiz bu yolculuğu acaba kaç
kez yapmıştık, merak ettim ama Radley'lerin bahçe kapısından
334
hayatımda ikinci kez giriyordum. Öcü'yle ikimiz ön basamaklardan
verandaya çıktık. Parmakları kapı tokmağını buldu.
Usulca elimi kolundan çıkardı, kapıyı açtı, içeri girip kapıyı
kapattı. Onu bir daha görmedim.
Komşular ölüm olduğu zaman yiyecek getirirler, hastalık
olduğunda çiçek, ikisinin arasında da bazı ufak tefek şeyler.
Öcü bizim komşumuzdu. Bize sabundan yapılmış iki küçük
bebek, bozuk bir saat ile saat zinciri, iki tane uğur parası vermişti
ve hayatlarımızı bağışlamıştı. Ama komşular kendilerine
verilenlerin karşılığını verir. Ağaçta bulup aldığımız şeylerin
yerine biz hiçbir şey koymamıştık; ona hiçbir şey vermemiştik
ve buna üzülüyordum.
Eve geri dönüyordum. Ta kasabaya kadar uzanan yolda
sokak ışıkları göz kırpıyordu. Mahallemize hiç bu açıdan bakmamıştım.
Bayan Maudie'nin, Bayan Stephanie Crawford'ın
evi vardı, bizim evimiz vardı. Verandadaki salıncağı görebiliyordum,
bizim evin ötesinde Bayan Rachel'in evi vardı, zar
zor görülüyordu. Bayan Dubose'un evini bile görebiliyordum.
Arkama baktım. Kahverengi kapının solunda kepenkli,
uzun bir pencere vardı. Oraya yürüdüm, önünde durdum, arkama
döndüm. Gündüz vakti buradan ta postanenin köşesine
kadar görülebileceğini düşündüm.
Gündüz... Kafamda gecenin rengi solmaktaydı. Gündüz olmuştu
ve mahalle hareketlenmişti. Bayan Stephanie Crawford,
Bayan Rachel'a son haberleri yetiştirmek üzere sokağın karşısına
geçiyordu. Bayan Maudie açelyalarının üzerine eğilmişti.
Yazdı, iki çocuk kaldırımda uzaktan gelmekte olan bir adama
doğru koşuyordu. Adam el salladı, çocuklar ona ulaşmak için
birbiriyle yarışıyordu.
Hâlâ yazdı, çocuklar yaklaştı. Bir oğlan arkası sıra bir olta
sopasını sürükleyerek kaldırımdan aşağı zorbela indi. Elleri
kalçalarında bir adam bekliyordu. Yazdı, çocukları başka çocuklarla
ön avluda, kendi uydurdukları tuhaf bir tiyatro oyunu
oynuyorlardı.
355
Güz gelmişti, çocuklar Bayan Dubose'un evinin önündeki
kaldırımda boğuşuyorlardı. Oğlan kız kardeşinin ayağa kalkmasına
yardım etti, birlikte eve gittiler. Güz mevsiminde, Öcü'nün
çocukları köşeden kıvrılıp gidiyor sonra geri geliyorlardı, yüzlerinde
o günün mutluluğu ya da mutsuzluğuyla. Bir meşe ağacının
yanında duruyorlardı, sevinç, şaşkınlık ve kaygıyla.
Kış mevsiminde Öcü'nün çocukları ön bahçe kapısında soguktan
titreşiyordu, bir ev alev alev yanarken o yangının ışığında
karartıları görünüyordu. Mevsimlerden kıştı, bir adam yürüyüp
sokağa çıktı, gözlüklerini düşürdü ve bir köpeği vurdu.
Yaz mevsiminde çocuklarının derin üzüntüsüne tanıklık etti
Öcü. Yine güz, Öcü'nün çocuklarının ona ihtiyacı vardı.
Atticus haklıydı. Bir keresinde, kendinizi bir adamın yerine
koymadıkça, o adamın yerinde olmanın nasıl bir şey olacağını
anlamaya çalışmadıkça o adamı gerçekten tanıyamazsınız, demişti.
Radley'lerin verandasında durmak bile yeterliydi.
İnce ince yağan yağmur yüzünden sokak ışıkları puslu görünüyordu.
Eve doğru yürürken kendimi çok yaşlı hissediyordum,
burnumun ucuna baktığımda küçücük puslu boncuklar
gördüm ama şaşı bakmaktan dolayı başım döndü, bakmayı
bıraktım. Eve doğru yürürken yarın Jem'e bunu söylemenin ne
hoş olacağını düşündüm. Bunu kaçırdığına çok sinirlenecek,
benimle günlerce konuşmayacaktı. Eve doğru yürürken Jem”le
ikimizin büyüyeceğimizi ama öğreneceğimiz fazla bir şeyin kalmadığını
düşünüyordum, belki cebir dışında.
Koşarak merdivenden çıktım, eve girdim. Alexandra Hala
yatmıştı, Atticus'un odası karanlıktı. Jem acaba kendine geliyor
muydu, bakacaktım. Atticus, Jem'in yanındaydı, yatağının
başına oturmuş, okuyordu.
“Jem uyandı mı?”
“Mışıl mışıl uyuyor. Yarın sabaha kadar uyanmaz.”
“Sen de sabaha kadar oturacak mısın?”
“Bir iki saat oturacağım. Sen yat, Scout. Senin için çok uzun
bir gündü bugün.”
“Şey, galiba biraz senin yanında kalacağım.”
3396
“Nasıl istersen,” dedi Atticus. Saat gece yarısını geçiyor olmalıydı,
bunu kolayca kabul etmesine şaşırmıştım. Ama ne de
olsa o bana göre çok daha zekiydi; oturduğum anda uykumun
geldiğini fark etmeye başladım.
“Ne okuyorsun?” diye sordum.
Atticus kitabı çevirip kapağını gösterdi. “Jem'in bir kitabı.
Gri Hayalet.”
Birden uykum açıldı. “Neden onu seçtin?”
“Bilmiyorum, canım. Öylesine aldım işte. Şimdiye kadar
okumadığım pek az şeyden biri,” dedi açık açık.
“Yüksek sesle oku lütfen, Atticus. Çok korkutucudur.”
“Olmaz,” dedi. “Bir süredir yeterince korku yaşadın. Bu
sana...”
“ Atticus, hiç korkmadım.”
Atticus kaşlarını kaldırdı, ben karşı çıktım: “En azından Bay
Tate'e olayı anlatmaya başlayıncaya kadar korkmadım. Jem
korkmadı. Ona sordum, korkmadığını söyledi. Ayrıca hiçbir
şey kitaplardaki gibi gerçekten korkutucu değil.”
Atticus bir şey söylemek üzere ağzını açtı ama yine kapattı.
Başparmağını kitabın ortasından çekti ve yine ilk sayfasına
döndü. Yanına gittim, başımı dizine dayadım. “Hımm,” dedi.
“Seckatary Hawkins'in Gri Hayaler'i. Birinci Bölüm...”
Uyumamaya çalışıyordum ama yağmur öylesine usul usul
yağıyordu, oda öylesine ılıktı, babamın sesi öylesine boğuktu,
dizi öylesine rahattı ki uyudum.
Saniyeler sonra ayakkabısıyla kaburgalarımı dürttü. Beni
ayağa kaldırdı, odama götürdü. “Söylediklerinin hepsini duydum,”
diye mırıldandım, “...hiç de uyumuyordum, hikâyede
bir gemi, Üçparmak Fred ve Ayyaş'ın Oğlu anlatılıyor...”
Tulumumun tokalarını çözdü, gövdemi gövdesine yasladı,
tulumu çekerek çıkardı. Bir eliyle beni dik tutmaya çalışırken
öteki eliyle pijamalarıma uzandı.
“Evet, hepsi de kulüplerini darmadağın edenin, her tarafa
mürekkep dökenin Ayyaş'ın Oğlu olduğunu düşünüyordu ve...”
357
Beni yatağıma kadar götürdü, oturttu. Ayaklarımı kaldırıp
battaniyenin altına soktu.
“Sonra onun peşine düştüler, asla yakalayamadılar çünkü
onun neye benzediğini bilmiyorlardı ve Atticus, sonunda onu
gördükleri zaman anladılar ki aslında o şeylerin hiçbirini o
yapmamıştı... Atticus, o gerçekten iyi bir çocuktu...”
Atticus'un elleri çenemin altındaydı, battaniyeyi yukarı çekti,
her tarafımı sıkı sıkı örttü.
“İnsanların çoğu iyidir, Scout, yeter ki sen onları bir gün
gör.”
Işığı söndürdü, Jem'in odasına gitti. Bütün gece orada olacaktı,
sabah Jem uyandığında da orada olacaktı.