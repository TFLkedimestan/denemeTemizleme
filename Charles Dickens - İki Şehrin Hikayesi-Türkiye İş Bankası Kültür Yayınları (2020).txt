Gelmiş geçmiş en iyi günlerdi, gelmiş geçmiş en kötü
günlerdi; hem bilgelik çağıydı hem ahmaklık; hem inancın
devriydi hem şüpheciliğin; hem Aydınlık hem Karanlık bir
mevsimdi; umudun baharı, umutsuzluğun kışıydı; hem her
şeyimiz vardı hem hiçbir şeyimiz yoktu; hepimiz ya doğruca
Cennete gidecektik ya da tam aksi istikamete -özetle; şu
an içinde bulunduğumuz döneme öyle benzer bir dönemdi
ki dönemin, sesi en çok çıkan otoriteleri bu günler hakkında
-olumlu anlamda da, olumsuz anlamda da- ancak ve
ancak "en" sözcüğü kullanılarak konuşulabileceğini iddia
ediyorlardı.
İngiltere'de tahtta koca çeneli bir kralla çirkin yüzlü bir
kraliçe; Fransa'daysa yine koca çeneli bir kralla güzel yüzlü
bir kraliçe vardı.1 İki ülkede de ülkeyi yönetenlerin bir eli
yağda bir eli baldaydı ve bunun bu şekilde ilelebet sorunsuzca
süreceği fikri hakimdi.
Efendimizin doğumunun üzerinden bin yedi yüz yetmiş
beş sene geçmişti. Bu olağanüstü dönemde İngiltere' de,
tıpkı şimdi olduğu gibi, gaipten birtakım haberler geliyorİngiltere
Kralı III. George ile Kraliçe Charlotte Sophia ve Fransa Kralı XVI.
Louis ile Kraliçe Marie Antoinette. (ç.n.)
3
Charles Dickens
du. Mrs. Southcott2 yirmi beşine yeni basmıştı ve Muhafız
Alayı'nda görevli, kehanet yeteneğine sahip bir er, Londra
ve Westminster'ın yerle bir edilme hazırlıklarının başladığını
söylerken, aynı zamanda bu kutlu doğumu müjdeliyordu.
Londra'daki ünlü Cock-lane hayaletinin -tıpkı daha geçtiğimiz
yılın hayaletlerinin yaptığı gibi- masaya vurarak hiç
de özgün sayılmayacak haberler vermesinin ve sonrasında
defedilmesinin üzerinden yalnızca on iki sene geçmişti. Dünyevi
meselelere ilişkin haberlerse Amerika'daki İngiliz vatandaşları
kongresinin ardından İngiltere tahtına ve halkına
yeni yeni ulaşıyordu; üstelik, bu haberlerin tüm insanlık için
Cock-lane'de yaşayan ev kızlarına gaipten gelen haberlerden
çok daha büyük önem arz ettiği anlaşılmıştı.
Ruhani meselelerde, elinde kalkan ve üç çatallı asa tutan
kız kardeşi3 İngiltere'nin çok daha gerisinde olan Fransa
yokuş aşağı son sürat yuvarlanırken boyuna kağıt para basıp
harcamakla meşguldü. Bununla da kalmayıp, Hristiyan
rahiplerin rehberliğinde, sırf yağmurun altında, elli altmış
metre ötesinde geçit töreni yapan pislik bir keşiş sürüsünün
önünde eğilmeyerek saygıda kusur etti diye bir gencin ellerini
kesip dilini kerpetenle kopartmak ve diri diri yakmak
gibi son derece insani birtakım başarılara imza atıp kendine
eğlenceler yaratıyordu. Büyük ihtimalle Ormancı -yani
Kader- o zavallı genç idam edilirken, Fransa ve Norveç'in
ormanlarında kök salmış ağaçları keresteye dönüştürmek
üzere gözüne kestirmişti; onları, tarihe kara bir leke olarak
geçecek, içinde bıçak ve çuval olan hareketli çerçevelere4 dönüştürecekti.
Muhtemelen tam da o gün, hantal at arabaları,
yağmurdan korunabilsinler diye Paris yakınlarındaki çorak
toprakları işleyen çiftçilerin derme çatma müştemilatlarına
yerleştirilmişti; köyün balçığına bulanmış, domuzların gidip
2 Joanna Southcott: Yeni bir Mesih doğuracağını ve kıyametin kopacağını
ileri süren, rüya ve kehanetleriyle ünlü sahte peygamber. (ç.n.)
İngiltere'yi te􀂜sil eden Britannia. (e.n.)
4 Giyotin. (ç.n.)
4
İki Şehrin Hikayesi
gelip kokladığı, kümes hayvanlarının içine tünediği, Çiftçi
-ya da Ölüm- tarafından Devrim arabaları olarak kullanılmak
üzere ayrılmış arabalardı bunlar. Bu Ormancı ile Çiftçi
dur durak bilmeden çalışır fakat çıt çıkarmazlar, bu nedenle
onların sessiz adımlarını kimseler duymadı; zaten uyanık olduklarından
en ufak bir şüphe duymak tanrıtanımazlık ve
hainlik sayılırdı.
İngiltere' de tüm o milliyetçi böbürlenmeyi mazur gösterecek
bir düzen ve asayiş var denemezdi. Başkentte her gece
silahlı adamlar büyük cüretkarlıkla evleri soyuyor, yolları
kesiyorlardı; ailelere, güvenlik açısından, eşyalarını döşemecilerin
depolarına bırakmadan şehir dışına çıkmamaları tavsiye
ediliyordu; gecenin karanlığında yolunuzu kesen adam,
gündüz şehrin tüccarlarından biri olarak karşınıza çıkabiliyordu;
hatta bir keresinde 'bir tüccar, kendisini "Kaptan"
olarak tanıtarak yolunu kesen tüccar arkadaşını tanıyınca
ona meydan okumuş, adamı cesurca kafasından vurup
yoluna devam etmişti; bir başka olayda da yedi hırsız bir
posta arabasının yolunu kesmiş, arabanın muhafızı hırsızlardan
üçünü vurmuş ama "mühimmat yetersizliği sebebiyle"
diğer dördü tarafından vurulmuş, bu yüzden de soygun
kolaylıkla gerçekleşmişti; daha sonra haydutlar, son derece
nüfuzlu Londra Belediye Başkanı'nın Tumham Green'de
yolunu kesmiş, "ya paranı ya canını" diyerek o son derece
muhterem zatı tüm maiyetinin gözü önünde soyup soğana
çevirmişlerdi; Londra hapishanelerinde mahkumlar gardiyanlarla
çatışıyor, majestelerinin yasası, alaybozan tüfekleriyle
mahkumların üzerine fişek yağdırıyordu; hırsızlar saray
odalarında soylu lordların boyunlarındaki elmas haçları
kesip alıyor, silahşorler kaçak mal bakmaya St. Giles'a gidiyor,
çeteler silahşorlere, silahşorler çetelere karşılıklı ateş
açıyor, kimse de bu durumlarda bir tuhaflık göremiyordu.
Tüm bunların merkezinde yer alan, her zaman son derece
meşgul ve en işe yaramaz insandan bile daha aşağılık olan
5
Charles Dickens
cellatsa işlere yetişemez durumdaydı; envaiçeşit suçluyu ipe
diziyor, salı günü bir evi soyarken yakalanan hırsızı cumartesi
günü asıyor, Newgate'te düzinelerce adamın ellerini
dağlıyor, Westminter Hall'un girişinde broşürleri yakıyor,
bir gün gaddar bir katilin, ertesi gün bir çiftçi çocuğunun
iki kuruşuna göz diken aşağılık bir hırsızın canını alıyordu.
İşte, tüm bunlar ve bunun gibi binlerce olay şu bizim
meşhur bin yedi yüz yetmiş beş senesi ve hemen sonrasında
gerçekleşti. Tüm bunlar olup biterken, kimselerin umurunda
olmayan Ormancı ve Çiftçi harıl harıl çalışadursun, o iki
koca çeneli adam ve biri güzel, biri çirkin yüzlü iki kadın, bir
miktar korkarak da olsa, ellerindeki tanrısal hakları muhafaza
etmeye devam ettiler. Böylece, bin yedi yüz yetmiş beş
senesinde Majesteleri de, diğer tarihsel anlatılarda olduğu
gibi bu kitapta da bahsi geçen sayısız küçük insan da önlerinde
uzanan yollarda yürümeye başladılar.
6
İkinci Bölüm
Posta Arabası
Kasım ayı sonlarında bir cuma gecesiydi; Dover Yolu,
bu tarihsel hikayeye konu olan ilk kişinin önünde boylu
boyunca uzanıyordu. Aynı yol, Shooter's Tepesi'ni5 ağır ağır
çıkmaya çalışan Dover posta arabasının da önünde uzanıyordu.
O da tıpkı diğer yolcular gibi, çamura bata çıka posta
arabasının yanında yürüyordu; o koşullarda yürüyüş yapmaktan
keyif aldıklarından yürümüyorlardı elbette; yolun
eğimi, teçhizat, çamur ve taşıdıkları mektuplar yüzünden
araba öyle ağırlaşmıştı ki atlar daha şimdiden üç kere pes
edip durmuş, bir defa da isyan edip Blackheath'e dönmek istercesine
arabayı yolun karşı tarafına sürüklemişlerdi. Bu tür
itaatsizlikler bazı vahşi hayvanlara akıl bahşedilmiş olduğu
fikrini desteklese de askeri ceza kanunu tarafından kesinlikle
yasaklanmış olduklarından, dizgin, kırbaç, arabacı ve muhafız
bir olmuş, atları yola getirip görevlerine döndürmüşlerdi.
Başları öne eğik, kuyrukları titreyen atlar, her an eklemleri
iflas edip yere yığılacaklarmış gibi çamura bata çıka, debelenip
tökezleyerek ilerlediler. Arabacı ara ara hayvanları durdurup
dinlendirdikten sonra temkinli bir "Deh! " ile yeniden
harekete geçirirken öndeki atlardan biri kafasını ve elbette
O tepeye silahlı soygunlarıyla ünlü olduğu için bu isim verilmiş. (ç.n. )
7
Charles Dickens
üzerindeki her şeyi şiddetle sallıyordu; olağanüstü güçlü ve
inatçı hayvan arabanın tepeye tırmanmasına karşı koyuyordu.
Hayvan ne zaman hareketlenip onları sarssa, yolcumuz
-tüm gergin yolcular gibi- irkiliyor ve huzursuz oluyordu.
Buhar gibi bir sis dört bir yana yayılmış, tüm oyukları
doldurmuştu; tıpkı huzur arayıp da bulamayan kötü
bir ruh misali tepeye doğru mahzun mahzun süzülüyordu.
Nemli, buz gibi sis, huzursuz bir denizin dalgaları gibi ağır
ağır, birbirini takip eden halkalar halinde hareket ediyordu.
Sis öylesine yoğundu ki, arabanın lambaları ancak bu sisin
hareketlerini ve birkaç metre ilerisini aydınlatıyordu; nefes
nefese kalmış atlardan yayılan buhar da havaya karışıyor,
sanki tüm bu sis onların eseriymiş gibi görünüyordu.
Kahramanımızın yanındaki diğer iki yolcu da posta arabasının
yanında ağır ağır yürüyordu. Üçü de kulaklarını ve
elmacık kemiklerini dahi kapatacak şekilde sarınıp sarmalanmış,
uzun çizmeler giymişlerdi. Hiçbiri diğer ikisinin nasıl
göründüğünü tarif edemezdi; açıkta kalan tek yer gözleriydi
ve zihinlerinden geçenleri tahmin etmek bedenlerini görmek
kadar imkansızdı. O günlerde yolcular birbirlerine hemen
güvenmez, ihtiyatlı yaklaşırdı; sonuçta yolculardan birinin
bir hırsız ya da hırsızın işbirlikçisi çıkma ihtimali yüksekti.
İşbirlikçiliğe gelince, her handa ya da meyhanede "Kaptan"
için çalışan, ev sahibinden tut seyis çırağına varana dek birileri
mutlaka bulunurdu. Bu yüzden, bin yedi yüz yetmiş beş
yılının Kasım ayının o cumartesi günü, Dover posta arabasının
muhafızı, Shooter's Tepesi'ni zar zor çıkarlarken, arabanın
arkasında tünediği yerde ayaklarını yere vurarak kendi
kendine bunları düşünüyor, bir yandan da içinde altı ya da
sekiz adet dolu silah, dolu bir alaybozan tüfeği ve kılıçlar
olan sandıktan elini ve gözünü bir an olsun ayırmıyordu.
Dover posta arabasında o her zamanki "dostane" hava
hakimdi; muhafız yolculardan, yolcular birbirlerinden ve
muhafızdan şüphe ediyordu, arabacınınsa emin olduğu tek
8
İki Şehrin Hikayesi
şey atların durumuydu; atların bu yolculuğu kesinlikle tamamlayamayacağına
kutsal kitap üzerine yemin edebilirdi.
Arabacı, "Deh ! " dedi. "Haydi! Ha gayret, birazdan tepeye
varmış olacağız. Kahrolasıcalar, şuraya gelene kadar
neler çektirdiniz bana! Joe ! "
"Ne var ? " diye cevap verdi muhafız.
"Saat kaç oldu Joe ? "
"On biri on geçiyor. "
Arabacı, "Lanet olsun! " diye sinirli sinirli bağırdı. "Daha
Shooter's Tepesi'ne çıkamadık bile. Deh! Yürüyün! "
Baştaki inatçı at tam kafasını sallarken kırbacı yiyince
can havliyle ileri atıldı, diğer üç at da onu takip etti. Yanı
başında uzun çizmeleriyle bata çıka yürüyen yolcularıyla
Dover postası yine müthiş bir mücadeleye başladı. Araba
durunca yürüyen yolcular da durmuş, arabanın yanından
uzaklaşmamışlardı. Üçünden biri o sis ve karanlıkta biraz
önden gitmeyi teklif etme cüretini gösterse, haydut sanılıp
vurulma tehlikesiyle karşı karşıya kalacaktı.
Araba son bir gayretle nihayet zirveye ulaştı. Atlar biraz
soluklanmak için tekrar durdular ve muhafız, iniş için tekerleğin
altına takoz koyduktan sonra arabanın kapısını açıp
yolcuları bindirdi.
Arabacı ikaz eden bir ses tonuyla oturduğu yerden,
"Hey! Joe! " diye bağırdı.
"Ne diyorsun Tom? "
İkisi de dikkat kesildi.
"Bir at hızla bize doğru geliyor Joe."
Muhafız, "Bence bir at dörtnala bize doğru geliyor," diyerek
kapıyı tutmayı bırakıp çabucak yerine çıktı. "Beyler!
Kral adına sessiz olun lütfen! "
Arabacı bu telaşlı uyarıdan sonra tüfeğinin horozunu çekip
teyakkuza geçti.
Bu kitapla tarihin kayıtlarına geçen yolcumuzsa basamaktan
çıkıp arabaya binmek üzereydi, diğer iki yolcu da
9
Charles Dickens
hemen arkasından onu takip ediyordu. Bir ayağı basamakta,
bir ayağıysa arabadaydı, diğer iki yolcu da yolda duruyorlardı.
Hepsi öylece durmuş, bir arabacıya, bir muhafıza
bakıp seslere kulak kabartıyorlardı. Arabacı dönüp arkaya
baktı, onu gören muhafız da dönüp arkaya baktı, hatta inatçı
at bile, bu kez hiç karşı gelmeden onlara uyarak, kulaklarını
dikip arkaya baktı.
Arabanın tıkırtısının kesilmesiyle çöken sessizliğe bir de
gecenin sessizliği eklenmiş, gerçekten çıt çıkmaz olmuştu.
Atların hızlı hızlı nefes alıp verişleri tıpkı huysuzlandıkları
zaman olduğu gibi arabayı titretip sarsıyordu. Yolcuların
kalbi neredeyse dışarıdan duyulacak kadar hızlı çarpıyordu;
sessizlik, insanların nefes nefese kalışlarını, nefeslerini tutuşlarını
ve olabileceklerin heyecanıyla hızlanan kalp atışlarını
duyulur hale getirmişti.
Büyük bir hışımla dörtnala koşan atın sesi tepeye ulaştı.
Muhafız avazı çıktığı kadar, "Hey ! " diye bağırdı. "Hey
oradaki! Dur yoksa ateş ederim! "
Dörtnala koşan atın dizginleri aniden çekildi, atın çamurda
batıp çıkarken çıkardığı gürültüyle, sisin arasından
bir adamın sesi duyuldu, "Dover postası mı ? "
Muhafız, "Sana ne? " diye sertçe cevap verdi. "Sen kimsin
? "
"Bu Dover postası mı ? "
"Neden soruyorsun? "
"Eğer öyleyse görüşmek istediğim bir yolcu var. "
"Kim?"
"Mr. Jarvis Lorry. "
Kısa bir süre sonra, kayıtlara geçen yolcumuz o ismin
kendisine ait olduğunu söyledi. Muhafız, arabacı ve iki yolcu
onu şüpheli gözlerle süzdüler.
Muhafız sislerin arasından gelen sese, "Kımıldama! "
diye seslendi. "Elimden bir kaza çıkarsa telafisi olmaz. Mr.
Lorry, cevap verin lütfen. "
1 0
İki Şehrin Hikayesi
Yolcu, "Konu nedir? " dedi. Sonra hafiften titreyen bir
sesle, "Benimle kim görüşmek istiyor? Jerry mi ? " diye sordu.
(Muhafız kendi kendine, "Şu Jerry denen herifin sesini
hiç beğenmedim, " diye söylendi, " benimkinden bile boğuk.
" )
"Evet Mr. Lorry. "
"Konu nedir? "
"Siz yola çıktıktan sonra T. ve Ortakları'ndan size bir
not geldi. "
Mr. Lorry, diğer iki yolcunun nezaketten ziyade sabırsızlıktan
kaynaklanan yardımıyla yola inerken, "Bu haberciyi
tanıyorum muhafız," dedi. Bu arada iki yolcu alelacele arabaya
binip kapıyı ve pencereleri kapatmışlardı. "Yanımıza
gelebilir, korkulacak bir şey yok."
Muhafız kendi kendine, "Umarım öyledir ama ben o kadar
emin olamıyorum," diye homurdandı. "Selam! "
Jerry öncekinden daha da boğuk bir sesle, "Selam! " diye
karşılık verdi.
"Yavaş yavaş gel. Atının eyerinde silah falan varsa sakın
ola elini süreyim deme. Ben küçücük bir yanlış görünce
anında şeytana dönerim, yanlışının bedelini kurşunla ödersin.
Şimdi yaklaş da yüzünü görelim. "
Bir atla bir adamın silueti anafor yapan sisin içinden süzülüp
arabanın yanına, yolcunun durduğu yere geldi. Atlı, gözlerini
muhafızdan ayırmadan eğilerek yolcuya küçük, katlanmış
bir kağıt uzattı. Atın yorgunluktan karnı şişmişti ve at da
adam da tepeden tırnağa çamura batmış durumdaydı.
Yolcu, bir işadamının kendinden emin ve alçak ses tonuyla,
"Muhafız! " diye seslendi.
Sağ eli doğrulttuğu tüfeğinin dipçiğinde, sol eli namluda,
gözü atlının üzerinde, tetikte bekleyen muhafız sertçe, " Buyurun
efendim," dedi.
"Endişe edecek bir şey yok. Ben Tellson Bankası'nda çalışıyorum.
Londra'daki Tellson Bankası'nı biliyor olmalısı-
1 1
Charles Dickens
nız. İş için Paris'e gidiyorum. Bu kronu al da benden bir içki
iç. Artık notu okuyabilir miyim? "
"Yalnız biraz acele edin efendim. "
Yolcu kağıdı yandaki arabanın ışığı altında açıp önce
içinden sonra yüksek sesle okudu: "Dover'da matmazeli
bekleyin. "
" Gördün m ü muhafız, uzun değilmiş. Jerry, sen d e onlara
şu cevabı ilet: 'HAYATA DÖNÜŞ'."
Jerry eyerinde irkildi. Şimdiye kadarki en boğuk sesiyle,
"Ne tuhaf bir cevap," dedi.
"Bu mesajı onlara aynen bu şekilde iletirsen notu aldığımı
anlarlar. Haydi, yolun açık olsun. İyi geceler. "
Bu sözleri söyledikten sonra yolcu, arabanın kapısını
açıp bu sefer diğer yolcuların yardımı olmaksızın içeri girdi;
yolcular saatlerini ve cüzdanlarını çizmelerinin içine gizlemiş,
uyuyor numarası yapıyorlardı. Görünen oydu ki boş
yere başlarını belaya sokmak istemiyorlardı.
Araba yeniden ağır ağır yola koyulmuştu, yokuş aşağı inmeye
başladıklarında daha da yoğunlaşan sis tabakası arabanın
etrafını halka halka çevrelemeye başlamıştı. Muhafız
kısa bir süre sonra elindeki tüfeği yerine koyup sandıktaki
diğer silahlara ve belindeki yedek tabancaya göz attıktan
sonra, oturduğu yerin altındaki, içinde birkaç tamir aleti,
birkaç meşale ve bir çakmaktaşı bulunan küçük sandığa
baktı. Arabanın lambalarının fırtınada kırılıp sönmesi halinde
-ki bu çok sık olan bir şeydi- gerekli tüm teçhizata sahipti;
tek yapması gereken, içeride kalıp, çıkan kıvılcımın samanlara
sıçramamasına özen göstererek çakmaktaşını çeliğe
sürtmekti; böylece -şansı yaver giderse- beş dakika gibi bir
süre içerisinde kolay ve güvenli yoldan ışık elde edebilirdi.
Arabanın tepesinden yumuşak bir ses, "Tom! " diye seslendi.
"Efendim Joe."
"Mesajı duydun mu? "
1 2
İki Şehrin Hikayesi
"Duydum Joe."
"Mesajdan ne anladın Tom? "
"Hiçbir şey anlamadım Joe."
"Ne tesadüf, " dedi muhafız, "al benden de o kadar."
Sisin ve karanlığın içinde tek başına kalan Jerry hem iflahı
kesilmiş atını biraz soluklandırmak hem de yüzündeki
çamuru temizleyip şapkasının kenarlarında biriken yaklaşık
bir bardak dolusu suyu boşaltmak için atından indi. Atın
dizginini tamamen çamura bulanmış koluna dolayıp posta
arabasının tekerlek sesleri duyulmaz olana ve gece yeniden
eski sessizliğine kavuşana dek bekledikten sonra yokuş aşağı
yola koyuldu.
Boğuk sesli haberci, kısrağına bakarak, "Temple Bar'dan6
beri dörtnala koşturuyorsun, ihtiyar hanım, düzlüğe çıkana
kadar bacaklarına güven olmaz," dedi. '"Hayata dönüş.'
Ne tuhaf bir mesaj . Bak sana söyleyeyim, bu işler hiç sana
göre değil oğlum Jerry. Ölüler hayata dönecek olsa hapı yutardın
Jerry ! "
Londra'nın e n batısında yer alan ve 1293'ten beri şehrin giriş kapısı olarak
kullanılan yer. (ç.n.)
1 3

Üçüncü Bölüm
Gecenin Gölgeleri
Her insanın bir başkası için sonsuz bir muamma oluşu,
üzerinde düşünülmesi gereken muazzam bir hakikattir. Gecenin
bir yarısı büyük bir şehre girdiğimde, karanlıkta kümelenmiş
evlerin her birinin kendine ait sırlar barındırdığını, bu
evlerin her bir odasının bir sırrı olduğunu düşünürüm; orada
çarpan yüzlerce, binlerce yüreğin her biri, en yakınındaki için
bile bir muammadır! Ölümün korkunçluğunun bir kısmı da
bundandır. Öldüğümde çok sevdiğim şu kitabın sayfalarını
artık çeviremez olacağım, bu yüzden de ölmeden önce hepsini
okumuş olmaya dair nafile bir umut besliyorum. Bir an
ışık vurduğunda yüzeyin altındaki hazinelerin ve batıkların
hayal meyal göründüğü şu dipsiz suyun derinliklerine bakamayacağım.
Zira ben henüz tek sayfasını okumuşken kitabın
aniden kapanacağı çoktan yazılmıştır. Yüzeyinde ışıklar
oynaşırken, suyun sonsuza dek donmasına hükmedilmiştir;
bense kıyıda öylece kalakalmaya mahkumum. Arkadaşım,
komşum, sevgilim, ruhumun kıymetlisi öldü; onun o -benim
de ömür boyu yüreğimde saklayacak olduğum kendi sırrım
gibi- kimselerle paylaşılamayan sırları, acımasızca perçinlenmiş
ve sonsuza dek mühürlenmiştir artık. Bu şehrin, içinden
geçtiğim herhangi bir mezarlığında yatan onca kişi arasında,
1 5
Charles Dickens
biz yaşayanların birbirimiz için olduğumuzdan daha büyük
bir muamma var mıdır?
Bu açıdan bakıldığında at sırtındaki şu haberci, doğuştan
miras olarak devraldığı bilinmezlik açısından, kralla,
başbakanla ya da Londra'nın en zengin tüccarıyla aynı servete
sahiptir. Güçlükle ilerleyen şu eski, daracık posta arabasına
sıkışmış bu üç yolcunun her biri diğer ikisi için tam
bir muammadır; birbirleri için, sanki her biri kendine ait
altı ya da altmış atlı arabada yolculuk ediyormuş da aralarında
koca bir ülke kadar mesafe varmışçasına bilinmezliklerle
doludurlar.
Atıyla rahvan giderek geri dönen haberci ara ara yol
üzerindeki meyhanelerde bir şeyler içmek için mola veriyor,
fakat yalnız kalmak istediğini belli edecek şekilde şapkasını
gözlerinin üzerine kadar indirmeye özen gösteriyordu. Ne
renk ne de biçim açısından bir derinliği olan, sanki ayrılırlarsa
başlarına bir şey geleceğinden korktukları için birbirine
fazlaca yakın duran siyah gözleri bu hareketleriyle mükemmel
uyum içerisindeydi. Üç köşeli bir tükürük hokkasını
andıran eski şapkasıyla, çenesini ve boynunu sararak dizlerine
kadar inen atkısının arasından bakan gözlerinde fesat
bir ifade vardı. İçki içmek için durduğunda sol eliyle atkısını
aralıyor, sağ eliyle içkisini yudumladıktan sonra atkısını tekrar
sarıp eski haline getiriyordu.
Haberci hala aynı meseleyi düşünerek atını sürerken kendi
kendine, "Hayır Jerry, olmaz, " dedi. "Bu işler hiç sana
göre değil. Sen dürüst, namuslu bir tüccarsın, oğlum Jerry,
böyle şeyler senin harcın değil. Hayata dönmek ha! Bahse
girerim herif sarhoştu."
Ulaştırması gereken mesaj kafasını öylesine karıştırmıştı
ki, pek çok kez kafasını kaşımak için şapkasını çıkardı. Yer
yer açılmış olan tepesi dışında kafasının her tarafı fırça gibi
dik ve neredeyse yayvan ve küt burnuna kadar inen simsiyah
saçlarla kaplıydı. Kafası bir demircinin elinden çıkmış
1 6
. İki Şehrin Hikayesi
gibiydi; saçla kaplı bir kafadan ziyade uzun çivilerle kaplı
bir duvarı andırıyordu, öyle ki en iyi birdirbir oyuncusu bile
onun çok tehlikeli biri olduğunu düşünüp üzerinden atlamayı
reddederdi.
İletmesi gereken mesajı -daha yetkili birilerine iletilmek
üzere- Temple Bar yakınındaki Tellson Bankası'nın önündeki
kulübede bekleyen gece bekçisine vermek için atıyla geri
dönerken, gecenin gölgeleri o mesajdan fırlamışçasına türlü
türlü ürkütücü şekiller almaya başladı; atı bile bu gölgelerde
kendisini rahatsız eden birtakım şeyler görüyordu sanki.
Hayvan bu kadar çok irkildiğine göre gölgelerin sayısı bir
hayli fazla olmalıydı.
Bu esnada posta arabası, içindeki üç gizemli yolcuyla
birlikte sarsıla sallana, ağır ağır tekdüze yolculuğuna devam
ediyordu. Gecenin gölgeleri, kapanan gözkapaklarının ve
daldan dala konan düşüncelerinin arasında onlara da görünüyordu.
Arabada dönüp duran düşüncelerin arasında Tellson
Bankası da yerini almıştı. Yandaki yolcuya çarpmamak için
deri kayışa tutunmuş olan bankacı yolcumuz, arabanın her
sarsılışında daha da bir köşeye sıkışıyor, yarı kapalı gözlerle
hafif hafif uyukluyordu. Bir süre sonra, arabanın küçük
pencereleri, ışığı Üzerlerine vuran lamba ve karşısındaki yolcunun
kocaman çıkını hayalinde bankaya dönüşmüş, yolcumuz
da bir sürü önemli işi halletmeye koyulmuştu. Koşumlardan
çıkan ses, ona para şıkırtısı gibi geliyordu; beş
dakika içerisinde bir sürü havale gerçekleştirilmişti; Tellson
Bankası, tüm o yurt içi ve yurt dışı bağlantılarına rağmen bu
miktarda havaleyi ancak bunun üç katı sürede gerçekleştirebilirdi.
Daha sonra, Tellson Bankası'nın yer altındaki -yolcumuzun,
içindekilerin sırrına vakıf olduğu- özel kasa odaları
bir bir gözünün önünde canlandı; elinde titrek ışıklı bir
mum ve kocaman anahtarlarla odaları dolaşarak, her şeyin
bıraktığı gibi yerli yerinde ve güvende olduğunu kontrol etti.
1 7
Charles Dickens
Tüm gece ona eşlik eden bankanın ve posta arabasının
yanı sıra -tıpkı morfine rağmen dinmeyen bir ağrı gibi- yolcumuzun
kafasını sürekli meşgul eden bir şey daha vardı:
Birini mezardan çıkarmaya gidiyordu.
Gecenin gölgeleri, gözünün önünde beliren onca yüzden
hangisinin mezarda gömülü adama ait olduğunu ona söylemiyordu,
ama yüzlerin hepsi kırk beş yaşındaki bir adama
aitti; temelde birbirlerinden ayrıldıkları noktaysa bitmiş tükenmiş,
solgun yüzlerindeki farklı duygu ifadeleriydi. Kibir,
küçümseme, meydan okuma, inat, itaat, matem ifadesi taşıyan
yüzler, çökmüş yanaklar, ölü gibi solgun benizler, bir
deri bir kemik kalmış eller ve bedenler birbirinin peşi sıra
gözünün önünden geçiyordu. Ne var ki yüzlerin hepsi temelde
aynı kişiye aitti ve hepsinin saçları vaktinden önce
ağarmıştı. İçi geçen yolcumuz, hayalete yüzüncü defa aynı
soruyu sordu:
"Ne zamandır orada gömülüsün? "
Cevap hep aynıydı: "Neredeyse on sekiz yıldır. "
"Buradan çıkma ümidini kesmiş miydin? "
"Ümidimi keseli çok oluyor. "
"Hayata döneceğini biliyorsun, değil mi? "
"Öyle diyorlar. "
"Yaşamayı istiyorsundur umarım. "
"Bilmiyorum. "
"Kızı sana göstereyim mi? Gelip onu görmek ister misin? "
Bu soruya verilen cevaplar birbirinden farklı ve çelişkili
oluyordu. Hayalet bazen paramparça olmuş bir halde,
"Dur! Onu şimdi görürsem ölürüm! " diyordu. Bazen gözyaşları
sel olmuş akarken, "Beni ona götür, " diyordu. Bazense
şaşkın şaşkın ona bakıp, " Onu tanımıyorum ki. Ne
demek istediğinizi anlamıyorum, " diyordu.
Bu hayali konuşmaların ardından yolcumuz, bu acınası
yaratığı gömülü olduğu mezardan çıkarmak için bazen bir
kazmayla, bazen kocaman bir anahtarla, bazen de elleriyle
1 8
İki Şehrin Hikayesi
kazıyor, kazıyor, kazıyordu. Yaratık en sonunda yüzü gözü
toz toprak içinde dışarı çıkıyor fakat çıkar çıkmaz sırra ka<l
em basıyordu. Yolcumuz tam o esnada kendine geldi, sisin
ve yağmurun somut varlığını yanaklarında hissedebilmek
için pencereyi açtı.
Yağmur ve sis yolcumuzu kendine getirip iyice ayıltmıştı.
Yine de lambaların hareket halindeki ışıkları ve yol kenarındaki
titreşen çitlerin etkisiyle arabanın dışındaki gece
gölgeleri içeridekilere karışmıştı. Temple Bar yakınlarındaki
gerçek banka, önceki gün bankada gerçekleştirmiş olduğu
gerçek iş, gerçek kasa odaları, ardından gönderilen gerçek
mesaj, onun mesaja verdiği gerçek yanıt, hepsi orada, arabanın
içindeydi. Tüm bunların arasından hayalet yüz fırlayacak,
yolcumuz da ona yine aynı soruları soracaktı.
"Ne zamandır orada gömülüsün? "
"Neredeyse on sekiz yıldır."
"Yaşamayı istiyorsundur umarım. "
"Bilmiyorum. "
Yolcumuz, diğer yolculardan biri rahatsız olup pencereyi
kapatmasını söyleyene kadar yeniden kazdı, kazdı, kazdı.
Sonra kolunu deri kayışa geçirip kendini emniyete aldıktan
sonra dikkati dağılıp aklı yeniden bankaya ve mezara gidene
kadar, uyuklamakta olan iki yolcuyu incelemeye koyuldu.
"Ne zamandır orada gömülüsün? "
"Neredeyse on sekiz yıldır. "
"Buradan çıkma ümidini kesmiş miydin? "
"Ümidimi keseli çok oluyor. "
Bu sözler yolcumuzun kulağında, gün ağarıp da gecenin
gölgelerinin kaybolduğunu fark edene kadar gerçekten söyleniyormuşçasına
çınlayıp durdu.
Pencereyi indirip doğmakta olan güneşi izledi. İleride, bayırdaki
sürülü tarlanın tam ortasında, bir gece önce tarlayı
süren atlardan geriye kalan bir saban vardı; daha ilerideyse
hala sarı ve kırmızı yapraklarını muhafaza eden ağaçlardan
1 9
Charles Dickens
oluşan huzurlu bir koruluk uzanıyordu. Her ne kadar toprak
ıslak ve soğuksa da gökyüzü pırıl pırıldı ve güneş olanca
parlaklığı ve güzelliğiyle, sükunetle yükseliyordu.
Yolcumuz güneşe bakarak, "On sekiz yıl! " dedi. "Yüce
Tanrım! Tam on sekiz yıl diri diri mezarda yatmak! "
20
Dördüncü Bölüm
Hazırlık
Posta arabası öğlen olmadan kazasız belasız Dover'a
vardığında, arabanın kapısını her zaman olduğu gibi Royal
George Oteli'nin şef garsonu açtı. Adam kapı açma işini
abartılı bir seremoni havasıyla yaptı çünkü bir posta arabasının
kış günü Londra'dan kalkıp gelmesi, en gözüpek maceraperestin
bile kolay kolay göze alamayacağı, kutlanması
gereken bir başarıydı.
Araba otele varana kadar kutlanması gereken tek bir
maceraperest yolcu kalmıştı çünkü diğer iki yolcu gidecekleri
yerlerde arabadan inmişlerdi. Nemli ve kirli samanla dolu
posta arabası, kötü kokusu ve izbeliğiyle arabadan ziyade
büyücek bir köpek kulübesini andırıyordu. Üzerine yapışmış
samanları silkeleyerek arabadan inen yolcumuz Mr. Lorry
de o an tüylü atkısı, kulaklarını kapatan şapkası ve çamurlu
bacaklarıyla kocaman bir köpeği andırıyordu.
"Yarın Calais'ye posta gemisi kalkacak, değil mi garson? "
"Evet efendim, hava bugünkü gibi olur ve rüzgar da orta
şiddette eserse kalkar. Öğleden sonra iki sularında gelgit
yolculuk için çok uygun oluyor efendim. Oda ister misiniz
efendim? "
" Gece geç saate kadar yatmayacağım ama bir oda ve bir
berber istiyorum. "
21
Charles Dickens
"Sonra da kahvaltı alırsınız, değil mi? Tamam efendim.
Bu taraftan lütfen efendim. Beyefendiyi Concord'a götürün.
Beyefendinin valizini taşıyın, sıcak suyunu hazırlayın.
Çizmelerini çıkarın. (Odanızda kömür ateşi yanan güzel bir
şömine var. ) Berberi Concord'a gönderin. Haydi bakalım,
herkes Concord'a ! "
Concord odası hep posta arabasıyla gelen yolculara verilirdi.
Royal George çalışanları bu odada kalanlara büyük
merak duyarlardı çünkü bu yolcular otele tepeden tırnağa
sarınıp sarmalanmış halde gelir, içeri girerken tek tip görünürdü,
çıkarkense bambaşka, türlü türlü insanlara dönüşmüş
olurdu. Bu yüzden, eski olmasına rağmen epey iyi
muhafaza edilmiş, kare şeklinde geniş manşetleri ve büyük
cep kapakları olan kahverengi bir takım elbise giymiş altmış
yaşlarında bir beyefendi kahvaltıya giderken, başka bir garson,
iki komi, bir sürü hizmetçi ve otelin sahibesi Concord
ile yemek salonunun arasındaki koridorda sanki tesadüfen
oradalarmış gibi oyalanıyorlardı.
O sabah yemek salonunda kahverengi kıyafetli beyefendiden
başka kimse yoktu. Oturacağı masa şöminenin önüne
konmuştu, şöminenin alevinin ışığı üzerine vuruyordu; kahvaltısının
servis edilmesini beklerken öylesine hareketsizdi ki
gören onu, portresi yapılsın diye poz veriyor sanırdı.
Ellerini dizlerinin üzerine koymuş otururken son derece
düzgün ve derli toplu bir görüntüsü vardı; cebi kapaklı yeleğinin
altında etkileyici bir vaaz verir gibi tik taklar çıkaran cep
saati, kendi ağırlığını ve dayanıklılığını, kıvrak ateşin hafifmeşrepliği
ve yavaş yavaş tükenişiyle yarıştırıyor gibiydi. Beyefendinin
bacakları çok biçimliydi ve bununla gurur duyar
gibi bir hali vardı; kahverengi kaliteli çorapları bacaklarını
çok güzel sarıyordu, ayakkabıları ve tokaları da sade olmalarına
karşılık son derece şıktı. Başını sımsıkı saran, açık saman
sarısı küçük bir peruk takmıştı; peruk muhtemelen gerçek
saçtan yapılmıştı fakat ipek ya da cam tellerden yapılmış gibi
22
İki Şehrin Hikı'iyesi
görünüyordu. Çoraplarıyla kıyaslandığında o kadar da kaliteli
olmayan gömleği yakınlardaki sahile vuran dalgaların
köpüğü ya da uzak denizlerde, güneşte parıldayan zerrecikler
gibi görünen yelkenliler kadar bembeyazdı. Senelerce çabalayarak
ifadesizleştirilmiş yüzü, o tuhaf peruğun altındaki
bir çift buğulu parlak gözle aydınlanıyordu; o yüz, Tellson
Bankası'nın o soğukkanlı ve oturaklı ifadesine uyum sağlayana
kadar kimbilir neler çekmişti. Yanaklarının rengi sağlıklıydı
ve çizgilerle dolu olmasına rağmen yüzünde kaygı izleri
yok denecek kadar azdı. Tellson Bankası'nın bekar memurlarının
esas işi başkalarının sorunlarıyla uğraşmaktı, belki de
ikinci el sorunlar da tıpkı ikinci el kıyafetler gibi kolaylıkla
elden çıkarılabiliyoı; yerleri kolaylıkla doldurulabiliyordu.
Portresini yaptırmak için poz veren birini andıran Mr.
Lorry bir süre sonra uyuklamaya başladı. Kahvaltısının gelişiyle
uyanıp sandalyesini masaya yaklaştırırken garsona
şöyle dedi:
"Bir genç hanım için oda hazırlamanızı istiyorum, bugün
her an gelebilir. Size Mr. Jarvis Lorry'yi ya da Tellson
Bankası'ndan bir beyefendiyi aradığını söyleyebilir. Geldiğinde
beni haberdar edin lütfen."
"Tamam efendim. Londra'daki Tellson Bankası mı efendim
? "
"Evet. "
"Tamam efendim. Bankanız çalışanlarını Londra ile Paris
arasında seyahat ederken burada misafir etme şerefine sık
sık nail oluyoruz. Tellson ve Ortakları çalışanları ne kadar
da çok seyahat ediyorlar efendim! "
"Evet. İngiltere'de olduğu gibi Fransa'da da şubelerimiz
var. "
"Anladım efendim. Siz o kadar fazla seyahat etmiyorsunuz
sanırım efendim. "
"Son yıllarda etmiyorum. En son Fransa'dan dönüşümüz
-daha doğrusu dönüşüm- on beş yıl önceydi. "
23
Charles Dickens
" Öyle mi? Ben o zaman burada çalışmıyordum efendim.
O zaman burada bizden kimse de yoktu. O zamanlar George
Oteli başkalarına aitti. "
"Doğrudur. "
"Ama bahse girerim ki efendim, Tellson ve Ortakları bırakın
on beşi, elli sene önce bile büyük bir şirketti. "
"Sen o sayıyı üçle çarp, yüz elli de. Yüz elli sene önce de
büyük bir şirketti. "
"Sahi m i efendim! "
Garson şaşkınlıktan ağzını da gözlerini de kocaman açarak
masadan geri geri uzaklaştı, peçeteyi sağ kolundan sol
koluna alarak rahat bir pozisyon aldı ve konuğunun yiyip
içişini bir gözlemevi ya da gözetleme kulesindeymişçesine
seyretmeye koyuldu. Bu, eski çağlardan beri süregelen kadim
bir garsonluk geleneğiydi.
Mr. Lorry kahvaltısını bitirdikten sonra sahilde gezintiye
çıktı. Dover, daracık, küçük, eğri büğrü sokaklarıyla kendini
sahilden saklamış, devekuşu gibi kafasını bembeyaz kayalıklara
gömmüştü. Sahil, denizin çılgın dalgalarıyla taşlara
taklalar attırdığı bir çöle benziyordu; deniz istediği her şeyi
yapabiliyordu ve tek istediği yerle bir etmekti. Çılgın dalgalar
gürül gürül coşup kasabayı, kayalıkları dövüyor, sahilleri
dize getiriyordu. Evlerin etrafına öyle ağır bir balık kokusu
sinmişti ki -tıpkı hasta insanların şifa bulmak için denize
girmesi gibi- hasta balıkların iyileşmeleri için açık havaya çıkarıldığını
sanırdınız. Limanda az miktarda balıkçılık yapılıyordu
ve özellikle sular yükselip de her yer su altında kaldığında,
geceleri sahilde gezinenler ve denizi seyredenler olurdu.
Fazla iş yapmayan küçük esnaf bazen -nereden geldiği
belli olmayan- büyük paralar elde ederdi; böyle zamanlarda
o civarlarda hiç kimsenin geceleri lambaları yakan insanların
varlığına tahammül edemiyor oluşu dikkatten kaçmazdı.
Öğleden sonra olduğunda ve ara ara Fransa kıyılarını
görmeye müsaade edecek kadar açan hava yeniden sis ve
24
İki Şehrin Hikayesi
rutubetle kaplandığında Mr. Lorry'nin düşünceleri de bulutlanmıştı
sanki. Karanlık çöktüğünde, yemek salonundaki
şöminenin önüne oturup kahvaltısını beklediği gibi akşam
yemeğini beklemeye koyulduğunda, zihni düşüncelere dalıp
kıpkırmızı korları kazdı, kazdı, kazdı.
Akşam yemeğinden sonra içilecek iyi bir kırmızı şarabın,
kıpkırmızı korları kazan birine -işini baştan savma yapmasına
sebep olma tehlikesi dışında- ne zararı olabilirdi ki? Mr.
Lorry epey zaman boş boş oturduktan sonra şişenin dibini
bulmuş, yaşlı ama dinç bir beyefendinin mest olmuş ifadesiyle
son kadehini doldurmuştu ki dar sokaktan gelen tekerlek
sesleri otelin avlusuna ulaştı.
İçkisinden tek yudum almadan kadehini masaya bıraktı.
"Bu matmazeldir! " dedi.
Birkaç dakika sonra garson, Londra'dan Miss Manette'in
geldiğini ve Tellson Bankası'ndan gelen beyefendiyle görüşmekten
mutluluk duyacağını söyledi.
"Hemen şimdi mi ? "
Miss Manette yolda bir şeyler atıştırdığı için yemek istemiyordu,
eğer onun için de uygunsa, Tellson'dan gelen beyefendiyle
görüşmeye can atıyordu.
Tellson'dan gelen beyefendinin kayıtsız bir umarsızlıkla
son kadehini kafasına dikip saman rengi küçük peruğunu
kulaklarına kadar indirmekten ve garsonu takip ederek Miss
Manette'in odasına gitmekten başka çaresi yoktu. Geniş ve
karanlık bir odaydı; içeride cenaze salonlarını andıran, at
kılından kumaşlarla kaplı mobilyalar ve ağır, koyu renk masalar
vardı. Masalar üst üste öyle çok cilalanmıştı ki odanın
ortasında duran masadaki iki uzun mum, masanın kanatlarına
cılız, solgun bir ışık olarak yansıyordu; sanki mumlar,
siyah maundan yapılma derin mezarlara gömülmüşlerdi ve
gömülü oldukları yerden çıkarılıncaya dek doğru düzgün
ışık vermeleri mümkün değildi.
Odanın karanlığını delip geçmek öyle zordu ki Mr.
Lorry yıpranmış Türk halısının üzerinde yürürken bir an
25
Charles Dickens
Miss Manette'in burada değil de yandaki odada olduğunu
düşündü fakat iki uzun mumun yanından geçtikten sonra,
şömineyle aralarındaki masanın yanında, binici pelerini ve
kurdelesinden tuttuğu hasır seyahat şapkasıyla, en fazla on
yedisinde gösteren genç bir hanımın ayakta kendisini beklediğini
gördü. Gözleri bu kısa boylu, minyon bedene, altın
saçlara, merakla kendisini inceleyen bir çift mavi göze ve
ne tam olarak kafa karışıklığı, ne merak, ne tetikte olma,
ne de yoğun ilgiyi yansıtan fakat tüm bu duyguları içinde
barındıran özel bir ifadeyle çizgi çizgi olmuş gencecik ve pürüzsüz
alna bakakaldı; birden, denizin yükseldiği, çok şiddetli
bir dolunun yağdığı soğuk bir günde, Manş Denizi'ni
geçerken yolculuk boyunca kucağında tuttuğu küçük kız
çocuğunun bu genç hanıma ne denli benzediği geldi aklına.
Fakat düşünceleri, genç hanımın arkasındaki -çerçevesinde
bazılarının kafası kopmuş, hepsi sakat, siyah tanrıçalara
siyah sepetler içinde Lut Gölü meyvesi ikram eden bir dizi
siyah melek olan- aynanın yüzeyine üflenmiş bir nefes gibi
dağıldı. Mr. Lorry resmi bir ifadeyle hafifçe eğilerek Miss
Manette'i selamladı.
"Lütfen oturun efendim. " Billur gibi, hoş, gencecik bir
sesti; belli belirsiz bir yabancı aksanı vardı.
Mr. Lorry eski zamanın görgü kurallarına uygun olarak,
"Elinizi öpmeme müsaade edin küçükhanım, " dedi. Sonra
tekrar resmi bir şekilde eğilerek yerine oturdu.
"Dün bankadan bir mektup aldım efendim, bir istihbaratla
-daha doğrusu yeni öğrenilen bir durumla- ilgili. "
"Kelimeler sonucu etkilemez küçükhanım, istediğinizi
kullanabilirsiniz. "
"Uzun zaman önce ölmüş olan, hiç görmediğim babama
ait küçük bir mülkle ilgiliymiş ... "
Mr. Lorry sandalyesinde kımıldanıp siyah meleklere huzursuz
bir bakış attı. Sanki o gülünç sepetleriyle kimseye bir
hayırları dokunabilirmiş gibi!
26
İki Şehrin Hikiiyesi
"Mutlaka Paris'e gidip, benimle görüşmesi için oraya
gönderilen bir banka görevlisiyle görüşmem gerekiyormuş. "
"O kişi benim. "
"Ben de öyle tahmin etmiştim efendim. "
Miss Manette, adamın kendisinden yaşça büyük ve bilge
olduğunu bildiğini göstermek istercesine reverans yaptı (o
günlerde genç hanımlar böyle selam verirlerdi). Mr. Lorry de
bir kez daha eğilerek genç hanımı selamladı.
"Ben de bankaya hemen cevap yazıp konuyu bilen ve
beni yönlendirme nezaketinde bulunan insanların tavsiyesine
uyarak Fransa'ya gideceğimi bildirdim efendim. Onlara
yetim olduğumu ve benimle gelecek bir arkadaşımın
olmadığını, bu yüzden de yolculuğu bir beyefendinin himayesinde
gerçekleştirebilirsem çok mutlu olacağımı söyledim.
O beyefendi Londra'dan ayrılmış olduğu için arkasından
bir haberci gönderip beni burada beklemesini rica
etmişler. "
Mr. Lorry, " Buna layık görüldüğüm için mutluluk duyuyorum,"
dedi. " Görevimi yerine getirmekten çok daha
büyük mutluluk duyacağım. "
"Size yürekten teşekkür ederim efendim. Gerçekten
minnettarım. Bankadan bana, bu beyefendinin konuyla ilgili
tüm detayları anlatacağını ve sürprizlere hazır olmamı
söylediler. Ben de elimden geldiğince kendimi hazırladım ve
büyük bir merakla bekliyorum. "
"Elbette," dedi Mr. Lorry, " ben ... " Bir a n durakladıktan
sonra yepyeni lepiska peruğunu kulaklarının arkasına atarak,
"Nereden başlayacağımı bilemiyorum," dedi.
Sözüne başlayamamıştı; bu kararsızlık anında bakışları
genç hanımınkilerle buluştu. O gencecik alın yine o tuhaf
-hem tuhaf hem de ona özgü- ifadeye bürünmüştü ve genç
hanım, elini sanki yanından geçen bir gölgeyi yakalamak ya
da alıkoymak istermiş gibi istemsizce havaya kaldırdı.
"Sizi bir yerden tanıyor olabilir miyim efendim? "
27
Charles Dickens
"Size tanıdık mı geliyorum? " Mr. Lorry ellerini iki yana
açıp düşünceli bir şekilde gülümsedi.
Genç hanım deminden beri yanında ayakta durduğu sandalyeye
dalgın dalgın otururken kaşlarıyla o küçük, kadınsı
burnunun arasındaki alabildiğine güzel ve narin çizgi iyice
derinleşmişti. Mr. Lorry onun bu düşüncelere dalmış halini
izledi ve genç hanım bakışlarını kaldırır kaldırmaz sözlerine
devam etti:
"Miss Manette, vatanınız saydığınız bu ülkede sizi genç
bir İngiliz hanım olarak tanımlamam uygun olur sanırım. "
"Nasıl uygun görürseniz efendim. "
"Miss Manette, ben bir işadamıyım. Yerine getirmekle
yükümlü olduğum işler var. Beni yalnızca konuşan bir makine
olarak görün ki zaten bundan fazlası değilim. Şimdi izninizle
küçükhanım, size müşterilerimizden birinin hikayesini
anlatmak istiyorum. "
"Hikaye mi? "
Mr. Lorry, genç hanımın tekrar ettiği kelimeyi kasten
yanlış anlayarak aceleyle ekledi, "Evet, müşteriler; bankacılık
sektöründe bağlantımız olan kişilere müşteri deriz. Bu
müşterimiz Fransızdı; bir bilim insanıydı; büyük başarılara
imza atmış bir doktordu. "
"Beauvaisli miydi yoksa? "
"Evet, Beauvaisliydi. Tıpkı babanız Mösyö Manette gibi
bu beyefendi de Beauvaisliydi. Tıpkı babanız Mösyö Manette
gibi bu beyefendi de Paris'te tanınan biriydi. Onunla
orada tanışma şerefine nail olmuştum. Onunla olan hukukumuz
iş ilişkisine dayalıydı ve tamamen gizliydi. Ben o dönem
Fransa'daki şubemizdeydim ve orada tam tamına yirmi
yıl görev yaptım. "
" O dönem derken hangi yılları kastediyorsunuz efendim? "
"Yirmi yıl öncesinden bahsediyorum küçükhanım. Bu
beyefendi bir İngiliz hanımla evliydi ve ben onun işlerini halleden
mutemetlerinden biriydim. Onun işlerine de tıpkı diğer
2 8
İki Şehrin Hikayesi
pek çok Fransız beyefendi ve ailelerininki gibi Tellson bakardı.
O zaman da şimdi olduğu gibi müşterilerimizin mutemedi
olarak çalışıyordum. Bunlar salt iş ilişkisidir küçükhanım;
içinde dostluk, özel bir ilişki ya da duygu barındırmaz. İş
hayatım boyunca bir müşteriden diğerine geçtim, şimdi de
aynı şekilde bir müşteriden diğerine geçiyorum; özetle, bende
duygu yoktur; ben bir makineyim. Neyse, devam ... "
Adamı dikkatle dinleyen genç hanımın alnı merakla çatılmıştı.
"Fakat bu babamın hikayesi efendim ve yanılmıyorsam,
babamdan iki yıl sonra annem de ölüp öksüz ve yetim
kaldığımda beni İngiltere'ye getiren sizdiniz. O kişinin siz
olduğunuzdan eminim. "
Mr. Lorry ona doğru biraz tereddütle de olsa güvenle
uzanan küçük eli tutup tumturaklı bir havayla dudaklarına
götürdü. Sonra genç hanımı tekrar sandalyesine oturttu; sol
eliyle sandalyenin arkasını tutarken sağ eliyle önce çenesini
sıvazladı, ardından peruğunu kulaklarına doğru çekiştirdi ve
sözlerini el hareketleriyle pekiştirdi. O ayakta, genç hanım
sandalyede birbirlerine bakıyorlardı.
"Evet, o bendim Miss Manette. Duygularımın olmadığını,
müşterilerimle yalnızca iş ilişkisi kurduğumu söylerken doğruyu
söylediğimi görüyorsunuz; düşünsenize, sizi bir daha
hiç görmedim. O zamandan beri Tellson Bankası'nın vesayeti
altındaydınız ve ben de bankanın başka işlerini yürütmekle
meşguldüm. Duygular! Ne duygulara ayıracak zamanım
oldu ne de duyguları yaşayacak fırsatım. Tüm hayatım küçükhanım,
devasa bir para çarkını döndürmekle geçti. "
Mr. Lorry günlük i ş rutinini böylesine garip bir ifadeyle
tanımladıktan sonra iki eliyle saman sarısı peruğunu kafasına
iyice bastırdı (aslında böyle bir şey yapmasına hiç gerek
yoktu çünkü parlak peruğu zaten kafasına yeteri kadar yapışıktı)
ve tekrar az önceki duruşunu aldı.
"Sizin de ifade ettiğiniz gibi, şimdiye kadar anlattığım zavallı
babanızın hikayesiydi küçükhanım. Şimdi olayın rengi
29
Charles Dickens
değişiyor. Ya öldü sandığınız babanız aslında ölmediyse?
Durun, korkmayın! Nasıl da irkildiniz. "
Genç hanım sahiden de irkilmişti. İki eliyle adamın bileğini
sımsıkı kavradı.
!v1r. Lorry teskin eden bir ses tonuyla, "Lütfen," dedi ve
sol elini sandalyenin arkasından çekerek genç hanımın bileğini
kavrayan, tir tir titreyerek yalvaran parmaklarının üzerine
koydu. "Lütfen sakin olun; neticede bu bir iş. Dediğim gibi ... "
Genç hanımın bakışları onu öylesine rahatsız etmişti ki
durup biraz düşündü, sonra kaldığı yerden devam etti:
"Az önce de dediğim gibi; Mösyö Manette ölmemiş olsaydı;
birdenbire, sessizce ortadan kaybolmuş olsaydı; kaybettirilmiş
olsaydı; yerini hiçbir şekilde bilemeyecek olsak
da gittiği o korkunç yeri tahmin etmek zor olmasaydı; şu
karşı kıyıda bir yerlerde, en cüretkar insanın bile telaffuz etmekten
çekineceği bir ayrıcalığa -birtakım boş kağıtları doldurup
istedikleri kişileri senelerce zindanlarda unutulmaya
terk edecek güçlere- sahip bir düşmanı olsaydı; karısı, krala,
kraliçeye, mahkemelere ve rahiplere, ondan bir haber alabilmek
için nafile yalvarmış olsaydı; işte o zaman babanızın
hikayesi, bu talihsiz beyefendinin, Beauvaisli doktorunkiyle
aynı olurdu. "
"Yalvarırım anlatmaya devam edin efendim. "
"Edeceğim. Fakat kaldırabileceğinizden emin misiniz? "
"Kaldıramayacağım tek şey, ş u anda beni içinde bıraktığınız
belirsizlik. "
"Artık daha sakin konuşuyorsunuz, siz de sakinleştiniz
sanırım. Bu iyi bir şey! " (Bu sözlerinin aksine Mr. Lorry'nin
beden dili pek o kadar tatmin olmuş görünmüyordu. ) "Bu
yalnızca bir iş. Bunu bir iş olarak görün; yapılması gereken
bir iş. Son derece cesur ve dirayetli olmasına rağmen, bu
doktorun karısı, minik yavrusunu dünyaya getirmeden önce
öyle büyük acılar çekmişti ki ... "
" O minik yavru, bir kız çocuğuydu efendim. "
30
İki Şehrin Hikayesi
"Evet, kızdı. İş yapıyoruz burada; lütfen kendinizi hırpalamayın.
Küçükhanım, bu zavallı kadıncağız minik yavrusunu
dünyaya getirmeden önce öyle büyük acılar çekmişti ki,
zavallı çocuğu da bu mirası devralıp büyük acılar içinde büyümesin
diye ona babasının öldüğünü söyledi. Hayır, yapmayın
lütfen! Tanrı aşkına, neden önümde diz çöküyorsunuz? "
"Gerçeği öğrenmek için. İyi yürekli, merhametli beyefendi,
ne olur bana gerçeği söyleyin! "
"Bu ... Bu tamamıyla işle ilgili bir mesele. Kafamı allak
bullak ediyorsunuz; böyle yaparsanız işimi nasıl yapacağım?
Şimdi kafamızı toplayıp sakince düşünelim. Söyleyin bakalım;
dokuz kere dokuz peni kaç eder, ya da yirmi gine kaç şilin
eder? Bu sorulara cevap verebilirseniz ruh halinize ilişkin
içim rahat edecek. "
Genç hanım sorulara doğrudan yanıt vermediyse d e onu
nazikçe yerinden kaldırırken karşı koymaması ve bileğini
kavramaya devam eden ellerinin eskisi kadar titrememesi
Mr. Jarvis Lorry'ye bir miktar güven vermişti.
"Ha şöyle! Biraz metanet! İş mühimdir! Halletmemiz gereken
bir işimiz var; size faydası dokunacak bir iş. Anneniz,
Miss Manette, sizin için böylesinin daha doğru olacağını düşünmüştü.
Ama hiçbir sonuç alamasa da babanızı aramaktan
asla vazgeçmedi - kadıncağız ne büyük acılar çekmiştir
kimbilir. Siz iki yaşındayken öldüğünde, ömrünüz boyunca
babanız zindanlarda çürüyüp tükendi mi, yoksa hala orada
heba mı oluyor diye karanlık düşüncelere saplanıp kalmadan,
neşeli, güzel, mutlu bir biçimde büyümenizi istedi. "
B u sözleri söylerken hayranlıkla karışık bir acıma duygusuyla
kızın altın sarısı dalgalı saçlarına baktı; bir yandan
da bu saçlara daha şimdiden ak düşmüş olabileceğini düşünüyor
gibiydi.
"Ailenizin pek fazla bir mal varlığının olmadığını, olanların
da annenizin ve sizin üzerinize olduğunu biliyorsunuz. Son zamanlarda
ortaya çıkan yeni bir mülk ya da para yok fakat ... "
3 1
Charles Dickens
Mr. Lorry, genç kızın bileğini daha sıkı kavradığını hissedince
sustu. Alnındaki o çok dikkatini çeken ifade, korku ve
acı da eklenerek daha da derinleşmiş ve sabitlenmişti sanki.
"Fakat ortaya çıkan başka bir şey var; babanız. Babanız
yaşıyor. Büyük ihtimalle çok değişmiştir; belki de tam bir
enkaz haline gelmiştir. Yine de iyi tarafından bakmaya çalışalım;
en azından yaşıyor. Babanız Paris'te eski bir uşağının
evine götürülmüş; biz de şimdi oraya gidiyoruz. Ben elimden
geldiğince kimliğini tespit etmeye çalışacağım; siz de onu
tekrar yaşama döndürüp yeniden sevgiye, sorumluluklarına
ve huzura kavuşturacaksınız. "
Genç hanımın tüm bedenini dolaşan ürperti adama d a sirayet
etti. Genç hanım sanki rüyadaymış gibi alçak ve dehşet
dolu bir sesle şöyle dedi:
"Babamın hayaletini göreceğim! Gördüğüm şey babam
olmayacak ki, hayaleti olacak! "
Mr. Lorry sessizce kolunu sıkmakta olan elleri sıvazladı.
"Bir durun bakalım. Bakalım neler göreceğiz. Meselenin en
iyi yanını da en kötü yanını da biliyorsunuz artık. Yapmamız
gereken, haksızlığa uğramış o zavallı beyefendiyi görebilmek
için güzel bir deniz ve kara yolculuğu; çok yakında
sevgili babanıza kavuşmuş olacaksınız. "
Genç hanım yine aynı ifadeyle, fakat bu kez tamamen
fısıldayarak, "Şimdiye dek öylesine özgür ve mutluydum;
babamın hayaleti bana hiç musallat olmamıştı! "
Mr. Lorry, genç hanımın dikkatini söylediklerine çekebilmek
için kelimelerin üzerine basa basa, "Bir şey daha var,"
dedi. "Babanız farklı bir isimle bulundu; gerçek kimliği ya
çoktan unutulup gitmiş ya da gizleniyor. Şu aşamada hapiste
mi unutulmuş yoksa orada kasıtlı olarak mı tutulmuş,
araştırmanın kimseye bir faydası yok. Üstelik bu tür şeyleri
araştırmak tehlikeli olabilir. En iyisi bu konudan hiçbir yerde
hiçbir şekilde bahsetmemek ve ne yapıp edip onu bir an önce
Fransa dışına çıkarmak. Bir İngiliz vatandaşı olarak güvende
32
İki Şehrin Hikayesi
olan ben de, Fransızlar için büyük önem taşıyan Tellson da bu
konuyu telaffuz etmekten kaçınıyoruz. Yanımda bu konuya
dair en küçük bir kağıt parçası bile taşımıyorum. Bu iş tamamen
gizli. Tüm evraklarım, kayıtlarım ve notlarımda -pek
çok anlama çekilebilecek- 'Hayata Dönüş' ibaresini kullanıyorum.
Size ne oldu? Beni duymuyor bile! Miss Manette! "
Genç hanım tamamen sessiz ve hareketsizdi; sandalyesinin
arkasına bile yaslanmamıştı, fal taşı gibi açılmış gözlerini
Mr. Lorry'ye dikmiş ve sanki o ifade alnına kazınmış ya da
damgalanmış gibi, adamın elinin altında öylece oturuyordu.
Mr. Lorry'nin kolunu öyle sıkı tutuyordu ki, adam onu incitmekten
çekindiği için kolunu çekemiyordu; bu yüzden, olduğu
yerden hiç kımıldamadan yardım istemek için seslendi.
Mr. Lorry'nin tüm gerginliğine rağmen tepeden tırnağa
kırmızılar içinde, kızıl saçlı olduğunu gözlemleyebildiği,
üzerinde dar bir elbise ve başında askerlerin taktığı, tahta
tahıl ölçme kepçesine ya da Stilton peyniri tekerine benzeyen,
muhteşem bir şapka takan vahşi görünümlü bir kadın,
otel çalışanlarından önce koşarak odaya girdi; kadın, Mr.
Lorry'nin kendini genç hanımdan kurtaramaması sorununu,
adamı göğsünden var gücüyle itip duvara yapıştırmak
suretiyle çözmüş oldu.
(Mr. Lorry duvara yapıştığında, soluğu kesilmiş bir halde,
" Bu kadın erkek olmalıymış! " diye geçirdi içinden. )
Kadın, otel çalışanlarına, "Şu halinize bakın! " diye gürledi.
" Orada durup beni seyredeceğinize gidip bir şeyler getirsenize!
Neyime bakıyorsunuz ki? Haydi gidip bir şeyler
getirin. Çabuk bana amonyak ruhu, soğuk su ve sirke getirin
yoksa fena yaparım! "
Tüm çalışanlar, genç hanımı kendine getirecek şeyleri
getirmek için hızla dağıldıktan sonra kadın hastayı koltuğa
yatırdı; "kuşum", " bir tanem" diye hitap ederek büyük bir
maharet ve yumuşaklıkla onunla ilgileniyor, gurur ve özenle
altın saçlarını omuzlarının arkasına atıyordu.
33
Charles Dickens
Kadın, Mr. Lorry'ye dönerek öfkeyle, "Hey, sen, kahverengili!
" dedi. "Ona her ne söylediysen, korkudan ödünü
patlatmadan söyleyemez miydin? Şu haline bak; güzel yüzü
sararıp solmuş, elleri buz kesmiş. Senin bu yaptığın bankacılık
mı şimdi? "
Mr. Lorry cevaplaması son derece zor olan bu soru karşısında
öylesine afallamıştı ki ürkek bir duygudaşlık ve tevazuyla
uzaktan öylece bakakaldı; bu sırada, orada hiçbir
şey yapmadan durdukları takdirde, ne şekilde olacağı belli
olmayan, muğlak bir " fena yapma" tehdidiyle çalışanları
dağıtmış olan güçlü kuvvetli kadın, bir dizi sabırlı hareketle
genç hanımı kendine getirmiş, sarkan başını omzuna yaslatmayı
başarmıştı.
Mr. Lorry, "Kendine geldi sanırım," dedi.
"Kendine pay çıkarma; senin sayende değil kahverengili.
Zavallı kuzum benim! "
!v1r. Lorry yine aynı ürkek duygudaşlık ve tevazuyla durakladıktan
sonra, "Umarım Miss Manette'e Fransa'ya kadar
eşlik edersiniz, " dedi.
"Hiç olacak iş mi? " diye cevap verdi güçlü kuvvetli kadın.
"Kaderimde tuzlu sudan geçip karşı kıyıya gitmek olsaydı
Tanrı beni bu adaya koyar mıydı sanıyorsun? "
Bu da cevaplaması zor bir soruydu; Mr. Jarvis Lorry soru
üzerinde düşünmek üzere yanlarından ayrıldı.
34
Beşinci Bölüm
Meyhane
Kocaman bir şarap fıçısı . sokakta yere düşüp kırılmıştı.
Kaza, fıçıyı arabadan çıkarırken gerçekleşmişti; yuvarlanıp
kasnakları dağılan fıçı, meyhanenin önündeki taşların üzerinde
tıpkı bir ceviz kabuğu gibi sallanıyordu.
Çevredeki herkes işini gücünü ya da aylaklığı bırakıp
mekana şarap içmeye gelmişti. Dökülen şarap, sokağın,
üzerine basan herkesi topal bırakmak için sanki özellikle
tasarlanmış gibi duran, her biri farklı yöne bakan kaba ve
düzensiz taşları arasında küçük gölcükler oluşturmuştu; her
bir gölcüğün başındaysa büyüklüğüyle orantılı sayıda insandan
oluşan, itişip duran bir grup vardı. Erkeklerin bazıları
diz çökmüş, birleştirip kepçe haline getirdikleri elleriyle şarabı
ya kendileri içiyor ya da parmaklarının arasından akıp
gitmeden, omuzlarının üzerinden uzanan kadınlara içiriyorlardı.
Başka bir grup kadın ve erkekse küçük, kırık dökük
toprak maşrapalarını gölcüklere daldırıyorlardı. Hatta kadınlardan
bazıları başlarındaki örtüleri şaraba daldırıp, tek
damla kalmayana dek sıkarak bebeklerin ağızlarına damlatıyorlardı;
bazıları, yukarıdaki yüksek camlardan bakanların
tavsiyesi üzerine, kendine yeni kanallar bulup küçük
derecikler halinde akıp giden şarabı engellemek için çamur-
35
Charles Dickens
dan küçük setler yapmaya koyulmuşlardı; bazılarıysa kendilerinden
geçmiş bir halde, şarabı iyice emmiş ve dipteki tortuya
bulanmış kırık fıçı parçalarını yalıyor, hatta büyük bir
iştahla ısırıyorlardı. Şarabın akıp gideceği bir mazgal yoktu,
bu nedenle dökülenin büyük kısmı toplanabilmişti fakat şarapla
birlikte o kadar çok çamur temizlenmişti ki görenler
mucizevi bir olayın gerçekleştiğini, yani sokağın bir çöpçü
tarafından temizlendiğini düşünebilirlerdi.
Erkeklerin, kadınların ve çocukların tiz kahkahaları ve
şen sesleri şarap içme oyunu boyunca sokakta çınlamıştı.
Oyunda yer yer şiddet, çokça maskaralık vardı. Özel bir yoldaşlık
oluşmuştu; herkes birbiriyle gözle görülür bir dayanışma
içindeydi. Özellikle de, diğerlerinden daha şanslı olan
gamsız tipler sevinçten yerlerinde duramıyor, birbirlerine sarılıyor,
şerefe kadehler kaldırıyor, tokalaşıyor ve elele tutuşup
dans ediyorlardı. Şarap tükenip de en çok biriktikleri küçük
gölcükler yerini ızgara şeklinde parmak izlerine bırakınca
gösteri başladığı gibi aniden sona erdi. Testeresini, kesmekte
olduğu odunun üzerinde bırakan adam işinin başına döndü,
kendisinin ve çocuğunun açlıktan bir deri bir kemik kalmış
parmaklarının sızısını hafifletmek için kullandığı sıcak kül
dolu kovasını kapısının önünde bırakmış olan kadın tekrar
kovasının yanına döndü; kolları çıplak, dağınık saçlı, kadavra
suratlı adamlar kısa bir süre kış güneşinde kaldıktan sonra
tekrar karanlık mahzenlerine indiler ve sonunda etrafı, sokağa
gün ışığından daha çok yakışan bir kasvet sardı.
Şarap kırmızıydı ve Paris'te, Saint Antoine'ın varoşlarındaki
dar sokağın taşlarını kıpkırmızıya boyamıştı. Pek
çok el, yüz, çıplak ayak ve tahta ayakkabı da aynı şekilde
kırmızıya boyanmıştı. Odun kesen adamın elleri kütüklerin
üzerinde kırmızı lekeler bırakmıştı; bebeğini emziren kadının
alnı da tekrar başına bağladığı eski püskü örtü yüzünden
lekelenmişti. Büyük bir açgözlülükle fıçının kırık tahtalarına
saldıranların ağızları bir kaplanın kanlı ağzı gibi kıpkırmı-
3 6
İki Şehrin Hikdyesi
zıydı. Başının büyük kısmı pis bir çuvala benzeyen kukuletasının
dışında kalan, üstü başı pislik içinde, uzun boylu
soytarı kılıklı bir adam, çamurla karışık şarap tortusuna
bandırdığı parmağıyla duvara "KAN" yazmıştı.
O şarabın da sokak taşlarının üzerinde akacağı, pek çok
insanı kıpkırmızıya boyayacağı günler yakındı.
O kutsal yüzünün bir anlık parıldayışıyla dağılan kocaman
bulut Saint Antoine'ın üzerine tekrar çökmüştü ve kasvetli
bir karanlık hakimdi; soğuk, pislik, hastalık, cehalet ve
açlık --özellikle de sonuncusu- kudretli birer efendi gibi bu
kutsal varlığın tepesinde dikiliyordu. Değirmende -o eski
halk hikayesindeki yaşlıları gençleştiren değirmen değildi bu
kesinlikle- tekrar tekrar öğütülen insan numuneleri, köşe
başlarında titriyor, kapılardan girip çıkıyor, pencerelerden bakıyor,
soğuk rüzgarın dalgalandırdığı, kıyafet diye giydikleri
paçavraların içinde çırpınıyorlardı. Onları öğüten değirmen
gençleri yaşlandıran bir değirmendi; çocukların suratları yüzlerce
yıl öncesinden kalma gibiydi, sesleri son derece ciddiydi
ve bu yaşlı suratlarda saban izi gibi devam eden her bir çizgide
görülen tek bir şey vardı: Açlık. Açlık dört bir yanda hüküm
sürüyordu. Açlık, yüksek evlerin dışındaki iplere ya da direklere
asılmış içler acısı kıyafetlerdeydi; Açlık, bu kıyafetlerin
kağıttan, samandan, paçavradan ve tahtadan yamalarındaydı;
Açlık, adamın testereyle kestiği her ufacık odun parçasında
kendini tekrarlıyordu; Açlık, tütmeyen bacalardan aşağıdakileri
seyrediyordu; Açlık, çöplerinde zerre kadar yiyecek
bulunmayan, leş gibi sokaklarda şaha kalkmış bir dev gibi
dikiliyordu. Açlık, fırıncının raflarındaki tek tük bayat ekmeğin
üzerine kazılı olan kelimeydi; Açlık, sosis dükkanlarında
satılan, ölü köpek etinden yapılmış yiyeceklerdeydi. Açlık,
kuru kemiklerini, dönen silindirlerde kebap yapılan kestanelerin
arasında takırdatıyordu; Açlık, çeyrek penilik çorba
kasesindeki kendine hayrı olmayan birkaç damla yağ içerisinde
kızartılmış sert patates dilimlerinin her bir zerresindeydi.
3 7
Charles Dickens
Açlığın ebedi varlığı her yerde ve her şeydeydi. Akla gelebilecek
her türlü suçun ve pisliğin yuvası olan dar ve kavisli
sokakta, bu sokağı kesen diğer dar ve kavisli sokaklarda, paçavralar
giymiş, başlarına kukuletalar takmış insanlarda, o
paçavra ve kukuletaların kokusunda, dört bir yandaki hastalıklı,
kasvetli görünümlü her bir nesnede ... İnsanlar kendilerini
kapana kıstırılmış birer av hayvanı gibi hissediyor
olsalar bile, yine de içlerinde vahşi hayvanların içgüdülerine
benzeyen bir kaçıp kurtulma ümidi barındırıyorlardı. Kederli
ve bezgin olsalar bile içlerinde, gözlerinden alev fışkıranlar,
akıllarından geçen düşünceleri bastırmak için sımsıkı kapattıkları
dudakları bembeyaz olanlar, alınları, zihinlerinde kah
kendi boyunlarına kah başkalarının boynuna geçirdikleri
darağacı ipini andıran çizgilerle dolu olanlar az sayıda değildi.
Hemen hemen tüm dükkanlarda bulunan tabelalar da
Açlığın kasvetli birer resmi niteliğindeydi. Domuz eti satan
adamla kasap, etin en cılız yerinin, fırıncıysa en kuru somunların
yağlıboya resmini yaptırıp asmıştı. Meyhanelerde,
insanların içki içerkenki en kaba saba hallerini gösteren resimleri
vardı, bardaklarındaki sulandırılmış bira ve şaraplara
eğilmiş, asık suratlarıyla birbirlerine sırlarını anlatıyorlardı.
Tamir aletleri ve silahlar dışında güzel resmedilmiş hiçbir
şey yoktu; oysa bıçakçının bıçak ve baltaları keskin ve pırıl
pırıl, demircinin çekiçleri ağır, silahçının mallarıysa öldürücüydü.
Aralarına çamur ve su birikmiş oynak taşlarla döşeli
yollarda yayalar için kaldırım yoktu ve yol, kapı eşiklerinde
aniden son buluyordu. Buna karşılık lağım suları sokağın
ortasından akıyordu -akabilirse tabii- ve bu da yalnızca çok
yağmur yağdığı zamanların ardından oluyor, pis su kendine
bir şekilde yol bulup evlerin içine doluyordu. Sokaklarda
geniş aralıklarla makaralı bir ipin ucunda sallandırılan sakil
lambalar vardı; fenerci gece bu lambaları indirip yaktıktan
sonra tekrar yukarı çektiği zaman, fersiz fitillerden oluşan
ışık demeti, tepede sanki denizdeymiş gibi sallanırdı. Aslında
3 8
İki Şehrin Hikayesi
gerçekten de denizdeydiler7 ve gemi de mürettebat da büyük
bir fırtına tehlikesiyle karşı karşıyaydı.
An gelecek, o bölgede yaşayan korkuluk kılıklı baldırı
çıplaklar, işsizlik ve açlıktan o fenerciyi öyle uzun zaman
izleyeceklerdi ki yöntemini kavrayıp geliştirecekler, kendi
karanlıklarını aydınlatabilmek için bu makaralı iplere
adam asacaklardı. Ama daha bu işlerin zamanı gelmemişti
ve Fransa semalarında dört bir yandan esen rüzgarlar, bu
korkuluk kılıklıların Üzerlerindeki paçavraları nafile uçuşturuyor,
güzel sesli, güzel tüylü kuşlar, işaretleri anlamazdan
gelip şakımaya devam ediyorlardı.
Köşedeki meyhane hem görüntü hem de kalite açısından
çoklarından daha iyiydi. Sarı bir yelek ve yeşil bir pantolon
giymiş olan meyhanenin sahibi, dükkanın önünde durmuş,
zayi olan şarap için verilen mücadeleyi izliyordu. Omzunu
son bir kez silkerek, " Beni ilgilendirmez," dedi. "Şarabı satanlar
yaptı bunu. Bir fıçı daha getirsinler. "
Tam o anda gözleri duvara yazı yazmakta olan soytarı
kılıklıya takıldı, sokağın bir ucundan ona seslendi:
"Hey Gaspard! Ne yapıyorsun orada? "
Adam, tam da onun gibilere uygun bir biçimde, sanki
çok önemli bir şey başardığını kanıtlamak istercesine yazdığı
şeyi gösterdi. Yine tam da onun gibilere uygun bir biçimde,
amacına ulaşmayı başaramadı.
Meyhaneci yolun karşısına geçerken, " Bu ne şimdi? Tımarhaneye
mi kapatılmak istiyorsun? " d􀐇di ve adamı hiçe
sayarak yerden bir avuç çamur alıp yazının üzerine sıvadı.
"Neden umuma açık sokaklarda yazı yazıyorsun? Bana
bak, bunları yazacak başka yer bulamadın mı? "
Meyhaneci, adamı azarlarken nispeten daha temiz olan
elini ( belki kazayla, belki de kasıtlı olarak) adamın kalbinin
üzerine indirdi. Adam, meyhanecinin elini yakalayıp çevik
"Denizde olmak" İngilizcede kafası karışmış, şaşkın olmak anlamına gelen
bir deyimdir. (ç.n.)
39
Charles Dickens
bir hareketle zıpladı ve ayağından fırlayan kirli ayakkabı tekini
yakalayarak şahane bir dans figürüyle yere indi. Adam
bu haliyle son derece işini bilen biri gibi görünüyordu.
Meyhaneci, "Çabuk giy şunu, çabuk," dedi. "Şaraba şarap
de, sonra da efendice çek git. " Bu tavsiyeyi verdikten sonra
meyhaneci çamurlanmış elini -elinin onun yüzünden kirlendiğini
anlatmak istercesine, gayet bilinçli bir biçimde- adamın
kıyafetine sildi ve yolun karşısına geçerek meyhaneye girdi.
Meyhaneci otuz yaşlarında, kalın enseli, her an dövüşmeye
hazır görünen bir adamdı ve ayaza rağmen paltosunu
giymeyip omzuna atmış oluşuna bakılırsa oldukça ateşli bir
mizacı olduğu belliydi. Gömleğinin kolları sıvanmıştı, esmer
kolları dirseklerine kadar açıktaydı. Kıvırcık, siyah, kısa
saçları dışında kafasını örten bir şey yoktu. Oldukça esmer
bir adamdı ve birbirinden hoş bir biçimde ayrık duran güzel
gözleri vardı. Genel olarak iyi huylu görünüyordu ama aynı
zamanda öfkesi kolay dinmeyecek birine de benziyordu.
Belli ki son derece kararlı ve ne istediğini bilen biriydi; iki
yanı uçurum olan dar bir geçitten geçerken insanın karşısına
çıkmasını istemeyeceği türden biriydi çünkü bu adamı hiçbir
güç yolundan döndüremezdi.
Adam dükkana girdiğinde karısı Madam Defarge
tezgahın arkasında oturuyordu. Madam Defarge adamın
yaşlarında, iriyarı bir kadındı; hiçbir şeye bakmıyormuş
gibi duran, her daim gözlem yapan gözleri, yüzüklerle dolu
kocaman elleri, sabit ifadeli, keskin hatlı bir yüzü ve soğukkanlı
tavırları vardı. Öyle bir hali ve tavrı vardı ki, el attığı
hiçbir hesapta hata yapmazmış izlenimi yaratıyordu. Soğukla
başı hoş olmayan Madam Defarge kürklere sarınmış
ve kafasına, küpelerini kapatmayacak şekilde kocaman,
parlak renkli bir şal bağlamıştı. Örgüsü önünde duruyordu;
kürdanla dişlerini karıştırmak için örgüye ara vermişti. Sağ
dirseğini sol eliyle desteklemekle meşgul olduğu için, kocası
içeri girdiğinde hiçbir şey söylemeyip tek bir kez hafifçe ök-
40
İki Şehrin Hikayesi
sürdü. Kürdanla uğraşırken koyu renkli belirgin kaşlarını
havaya kaldırarak kocasını, o yokken gelmiş olan müşterilerle
ilgilenmesi için ikaz etti.
Meyhaneci de bunun üzerine, gözleri bir köşede oturan
bir beyefendi ve genç hanıma sabitlenene kadar etrafı süzdü.
Dükkanda onlardan başka iki kişi kağıt, iki kişi de domino
oynuyor, üç kişiyse tezgaha yaslanmış, hemen bitirmek
istemedikleri azıcık şaraplarını gıdım gıdım yudumluyordu.
Meyhaneci tezgahın arkasına geçerken, yaşlı beyefendinin,
genç hanıma bakışlarıyla, "İşte aradığımız adam bu, " dediğini
fark etti.
Mösyö Defarge kendi kendine, " Bu pislikte ne işiniz var
acaba? " dedi. "Sizi tanımıyorum bile. "
Sonra, bu iki yabancıyı fark etmemiş gibi yaparak
tezgahın önünde içmekte olan üçlüyle sohbete daldı.
Üç adamdan biri Mösyö Defarge'a, "Nasıl gidiyor Jacques?
" diye sordu. "Dökülen şarap silinip süprüldü mü? "
"Hem de son damlasına kadar Jacques. "
İki adamın birbirlerine aynı isimle hitap etmelerinin ardından
hala dişlerini karıştırmakta olan Madam Defarge yeniden
öksürüp çizgi halindeki kaşlarını tekrar yukarı kaldırdı.
Üç adamdan ikincisi Mösyö Defarge'a dönüp, " Bu sefil
hayvanlar şaraptan falan anlamazlar; tek bildikleri kara ekmekle
ölümdür. Öyle değil mi Jacques? "
Mösyö Defarge, "Haklısın Jacques, " diye cevap verdi.
İkinci kez aynı isimle hitap etme olayının gerçekleşmesinin
ardından, hala dişlerini karıştırmakta olan Madam Defarge
yeniden öksürüp çizgi halindeki kaşlarını tekrar yukarı
kaldırdı.
Üç adamın sonuncusu boş kadehini tezgahın üzerine koyup
ağzını şapırdattıktan sonra lafa girdi.
"Ah! Çok fena! O zavallı insan sürüsünün ağzında hep
zehir gibi bir tat vardır, öyle zor hayatlar yaşıyorlar ki Jacques.
Haksız mıyım Jacques? "
4 1
Charles Dickens
Mösyö Defarge'ın yanıtı, "Haklısın Jacques," oldu.
Üçüncü kez aynı isimle hitap etme olayının gerçekleşmesi
esnasında Madam Defarge kürdanını elinden bırakıp kaşları
kalkık bir biçimde oturduğu yerde hafifçe kımıldanmıştı.
Kocası kendi kendine, "Bekle biraz! " diye homurdandı.
" Beyler, bu benim karım. "
Üç müşterinin her biri şapkalarını çıkararak Madam
Defarge'ı abartılı bir biçimde selamladılar. Kadın da adamların
saygılı hareketine, başını eğip şöyle bir bakarak karşılık
verdi. Kayıtsız bir tavırla bakışlarını dükkanda gezdirdikten
sonra son derece sakin ve huzurlu bir biçimde örgüsünü eline
alıp tamamen ona yoğunlaştı.
Parıldayan gözlerini karısından ayırmayan meyhaneci,
"İyi günler beyler, " dedi. " Ben dışarı çıkarken hakkında
bilgi almak ve görmek istediğiniz, bekarlara göre döşenmiş
oda beşinci katta," dedi ve eliyle işaret ederek ekledi: "Hemen
soldaki merdivenlerin oradaki kapı, dükkanın penceresinin
baktığı küçük avluya açılıyor. Hatırladığım kadarıyla
içinizden biri orada kalmıştı, o size yolu gösterebilir.
Adieu beyler! "
Adamlar şarabın parasını ödeyip kalktılar. Mösyö
Defarge'ın gözleri örgü örmekte olan karısının üzerindeyken
köşede oturan yaşlı beyefendi oturduğu yerden kalkıp
meyhanecinin yanına geldi ve onunla konuşmak istediğini
söyledi.
Mösyö Defarge, "Memnuniyetle efendim, " dedi ve birlikte
usulca kapıya yöneldiler.
Konuşmaları kısa sürmüş olsa da her şey son derece açık
ve netti. Mösyö Defarge daha ilk kelimeyle irkilip söylenenleri
can kulağıyla dinlemeye başladı. Daha bir dakika bile
geçmeden, kafasını onaylar gibi öne eğip dışarı çıktı. Yaşlı
adam eliyle genç hanımı yanına çağırdı ve onlar da beraber
dışarı çıktılar. Madam Defarge hünerli parmakları ve sabit
kaşlarıyla örgü örmeye devam ettiği için hiçbir şey görmedi.
42
İki Şehrin Hikliyesi
Mr. Jarvis Lorry ve Miss Manette meyhaneden çıkarak
az önceki müşterileri yönlendirdiği kapının girişinde duran
Mösyö Defarge'ın yanına gittiler. Burası leş gibi kokan karanlık
bir avluya açılıyordu ve bir sürü insanın ikamet ettiği
dizi dizi evin olduğu bir yerin ana girişiydi. Mösyö Defarge,
kasvetli karo taşlı merdivenlere açılan kasvetli karo taşlı girişte
eski patronunun kızının önünde diz çökerek elini öptü. Bu
nazik hareketi hiç de nazik bir tavırla yapmamıştı; meyhaneci
birkaç saniye içerisinde gözle görülür bir dönüşüm geçirmişti.
Yüzündeki o iyi huylu, açık ve net ifadeden eser kalmamış,
yerine ketum, hoyrat ve tekinsiz bir adam gelmişti.
Merdiveni çıkmaya başladıklarında Mösyö Defarge, Mr.
Lorry'yi ciddi bir sesle uyardı: "Epey yukarıda; zorlanabilirsiniz.
Ağır ağır çıkarsanız daha iyi olur. "
Mr. Lorry fısıldayarak, "Yalnız mı? " diye sordu.
"Elbette yalnız! Yanında kalacak kişiye Tanrı kolaylık
versin. "
"Hep mi yalnız? "
" Evet. "
"Kendisi mi öyle istiyor? "
"Öyle gerekiyor. Beni buldukları ve benden onu götürüp
kimseye bir şey anlatmamamı istedikleri zaman, onu ilk gördüğüm
anda da böyle yalnızdı, şimdi de yalnız. "
" Çok değişmiş mi? "
"Değişmek ne kelime! "
Meyhaneci birden durup eliyle duvara vurdu ve okkalı
bir küfür patlattı. Doğrudan bir cevap vermiş olsa bunun
yarısı kadar bile etkili olmazdı. Yanındaki iki kişiyle beraber
merdivenleri çıkan Mr. Lorry'nin yüreği, attığı her adımda
daraldıkça daralıyordu.
Merdivenler her detayıyla Paris'in daha eski ve kalabalık
bölgelerine göre bugün bile son derece çirkinken, o gün,
bu tür bir sefalete alışkın olmayan, nasırlaşmamış duyulara
sahip insanlar için iğrenç bir görüntü arz ediyordu. İğrenç
43
Charles Dickens
bir fare yuvasını andıran yüksek binanın deliklerinde -kapısı
ana merdivenlere açılan oda ve odalarda- yaşayanlar,
çöplerinin bir kısmını merdiven sahanlığına yığmış, bir kısmını
da pencerelerden aşağıya atmışlardı. Bu şekilde oluşmuş
olan tamamen kontrolden çıkmış ve çözümsüz çöp yığını
yoksulluk ve yoksunluğun tüm o manevi etkisi üzerine
eklenmemiş olsa bile tek başına havayı kirletmeye yeterdi;
bu iki kötü kaynağın birleşimi, durumu daha da tahammül
edilmez bir hale getirmişti. İşte tam da böyle bir ortamda,
tırmandıkları dik merdivenler önlerinde pis, zehirli ve karanlık
bir kuyu gibi uzanıyordu. Mr. Jarvis Lorry, kendi endişelerine
ve genç yol arkadaşının giderek artan gerginliğine
daha fazla dayanamayarak iki kez durup dinlendi. İki mola
da bozulmadan kalmayı başarmış fakat yetersiz temiz havanın
firar edip yerine kirli ve hastalıklı bir buharın içeri
sızdığı demir parmaklıklı, kasvetli pencere önlerinde verilmişti.
Paslı demir parmaklıkların arasından eciş bücüş mahalle
görünmüyor, yalnızca kokusu geliyordu ve görülebildiği
kadarıyla, Notre-Dame'ın heybetli iki .kulesinden daha
yakında veya aşağıda kalan hiçbir yer, sağlıklı bir yaşam ya
da haysiyetli idealler vadetmiyordu.
Nihayet son basamağa varıldı ve üçüncü kez durdular.
Fakat tavan arasına varmadan önce, önlerinde çıkılması gereken
daha dik ve dar bir merdiven daha uzanıyordu. Hep
biraz önden ve sanki genç hanımın kendisine soru sormasından
korkuyormuş gibi Mr. Lorry'nin tarafından giden meyhaneci,
tavan arasına geldiklerinde durup omzuna attığı paltosunun
ceplerini dikkatle yoklayarak bir anahtar çıkardı.
Mr. Lorry şaşırmış biçimde, "Kapı kilitli yani, öyle mi
dostum? " diye sordu.
Mösyö Defarge ciddi bir ifadeyle, " Evet ya, " diye cevap
verdi.
"Sizce bu talihsiz beyefendiyi bu şekilde tecrit etmek gerekli
mi? "
44
İki Şehrin Hikayesi
Mösyö Defarge hafifçe kaşlarını çatarak yaşlı adamın
kulağına, "Bence kapıyı anahtarla açmak gerekiyor," diye
fısıldadı.
"Neden? "
"Neden mi! Adamcağız o kadar uzun süre kilit altında
yaşadı ki, kapıyı açık bırakırsak kimbilir neler yapar; korkabilir,
çıldırabilir, kendini parçalayabilir hatta ölebilir. "
Mr. Lorry, "Böyle bir şey mümkün mü? " diye haykırdı.
Mösyö Defarge, "Böyle bir şey mümkün mü? " diye
adamın sözlerini acı acı tekrarladı. "Öyle güzel bir dünyada
yaşıyoruz ki, böyle bir şeyin de başka şeylerin de olması
gayet mümkün; hatta mümkün olmaktan öte, şu gökkubbe
altında bu tür şeyler her gün yaşanıyor. Tanrı, Şeytan'a zeval
vermesin. Haydi, artık işimize bakalım."
Bu konuşma öyle alçak sesle gerçekleşmişti ki tek bir kelimesi
bile genç hanımın kulağına ulaşmamıştı. Fakat kapıya
vardıklarında zavallı, had safhada yoğun duyguların etkisiyle
tir tir titriyordu, yüzünde öylesine derin bir kaygı, dahası
korku ve dehşet ifadesi vardı ki Mr. Lorry ona güven verecek
bir iki söz söyleme zorunluluğu hissetti.
"Biraz cesaret küçükhanım! " dedi. " Biraz cesur olun.
Bunun işimizin bir parçası olduğunu unutmayın! İşin en
kötü kısmını bir dakika sonra atlatmış olacağız; şu kapıdan
geçeceğiz ve en kötü kısım geride kalmış olacak. Ondan sonra,
ona güzellikler, ferahlık ve mutluluk vereceksiniz. İyi yürekli
dostumuz size diğer taraftan destek olsun. Böyle çok iyi
oldu dostum Defarge. Haydi bakalım. Burada iş yapıyoruz,
sadece iş. "
Yumuşak adımlarla, usulca merdivenleri çıktılar. Merdivenler
kısaydı, kısa sürede yukarı varmışlardı bile. Köşeyi
döndükleri yerde aniden karşılarma üç adam çıktı; adamlar
k apının yanında toplaşmış, duvardaki çatlak ve deliklerden
büyük bir merakla içeriyi gözetliyorlardı. Yaklaşan ayak
sl'slerini duyan adamlar doğrulup arkalarını döndükleri za-
45
Charles Dickens
man meyhanede içen, aynı isme sahip üç adam oldukları
ortaya çıktı.
"Ziyaretinizin yarattığı şaşkınlıktan onları tamamen
unutmuşum, " diye açıklama yaptı Mösyö Defarge. " Bizi
yalnız bırakır mısınız, arkadaşlar? Burada işimiz var. "
Üç adam yanlarından süzülür gibi geçip usulca aşağıya
indiler.
O katta başka kapı olmadığından ve meyhaneci yalnız
kaldıklarında doğrudan o kapıya yönelmiş olduğundan, Mr.
Lorry fısıldayarak ve biraz da öfkeyle, "Mösyö Manette'i
eğlence malzemesi mi yaptınız? " diye sordu.
"Onu sınırlı sayıda seçilmiş insana gösteriyorum; tıpkı
size yaptığım gibi."
"Bu yaptığınız doğru bir şey mi? "
" Bence doğru. "
"Kimdir b u sınırlı sayıda seçilmiş insan? Neye göre seçiyorsunuz
bu insanları? "
"Onu görmenin iyi geleceğine inandığım, benimle aynı
ismi taşıyan -bu arada ismim Jacques- düzgün adamları seçiyorum.
Neyse işte. Siz İngilizsiniz ve bu apayrı bir konu.
Burada birkaç dakika bekleyin lütfen. "
Meyhaneci onları geride tutmak için uyarı niteliğinde
bir el hareketi yaparak eğildi ve duvardaki çatlaktan içeriye
baktı. Sonra tekrar doğrularak kapıya birkaç kez vurdu;
belli ki bu hareketi sadece gürültü çıkarmak için yapıyordu.
Yine aynı amaçla, anahtarı deliğe sokmadan önce beceriksiz
hareketlerle üç dört kez deliğe sürttü ve anahtarı olabildiğince
sertçe döndürdü.
Kapı yavaşça içeri doğru açıldı ve meyhaneci odaya bakıp
bir şeyler söyledi. Cılız bir ses karşılık verdi. Her iki tarafın
da ağzından tek heceli sözcüklerden fazlası çıkmamıştı.
Meyhaneci omzunun üzerinden arkaya baktı ve gelmelerini
işaret etti. Mr. Lorry kolunu, fenalaşacakmış gibi görünen
genç hanımın beline dolayıp ona destek oldu.
46
İki Şehrin Hikayesi
Mr. Lorry, "Bu ... bu ... bu ... sadece iş, unutmayın! " dedi
fakat yanaklarında parıldayan ter sadece iş gereği olamazdı.
"Haydi içeri girin, haydi. "
Genç hanım titreyerek, "O şeyden korkuyorum, " dedi.
"O şey mi? Neyi kastediyorsunuz? "
"Ondan. Babamdan. "
Eliyle işaret ederek onları çağıran meyhaneciyle genç hanımın
bu hali arasında çaresiz kalan Mr. Lorry, omzundaki
titreyen kolu alıp boynuna attı ve genç hanımı hafifçe havaya
kaldırarak hızla odaya soktu. İçeri girdiklerinde kendisine
sımsıkı yapışmış olan genç kadını yere bırakıp ona sarıldı.
Defarge anahtarı kilitten çıkarıp kapıyı kapattı ve içeriden
kilitledi, sonra anahtarı tekrar çıkarıp eline aldı. Tüm
bu hareketleri son derece sistematik bir biçimde, olabildiğince
kaba hareketlerle ve mümkün olabilecek en gürültülü
şekilde yapmıştı. En sonunda ağır adımlarla odanın diğer
tarafına, pencerenin olduğu yere gitti. Orada durup yüzünü
onlara döndü.
Yakacak odun ve benzeri şeyleri saklamak için yapılmış
olan tavan arası karanlık ve kasvetliydi; çatı penceresi aslında,
üzerinde sokaktaki malları yukarıya çekmeye yarayan
makaralı bir düzenek olan bir kapıydı ve Fransız yapılarında
kullanılan tüm kapılar gibi verniksizdi ve ortada birleşen iki
kanattan oluşuyordu. Soğuk içeri girmesin diye kanatlardan
biri sımsıkı kapatılmış, diğeriyse hafif aralık bırakılmıştı. O
aralıktan içeriye o kadar az bir ışık giriyordu ki, odaya ilk
girildiğinde bir şey görmek mümkün değildi ve bu karanlıkta
incelik gerektiren bir iş yapmak uzun yıllar içerisinde edinilmiş
bir el alışkanlığına sahip olmayı gerektiriyordu. Yine
de o esnada o tavan arasında tam da bu türden bir iş yapılıyordu;
meyhanecinin izlemekte olduğu, yüzü pencereye,
sı rtı kapıya dönük olacak şekilde alçak bir tabureye oturmuş
bembeyaz saçlı bir adam öne eğilmiş, harıl harıl ayakkabı
yapmakla meşguldü.
47

Altıncı Bölüm
Kunduracı
Mösyö Defarge, yaptığı ayakkabının üzerine eğilmiş
olan ak saçlıya, "İyi günler, " dedi.
Bembeyaz kafa bir an için yukarı kalktı ve sanki uzaktan
geliyormuş gibi gelen cılız bir ses selama karşılık verdi, "İyi
günler! "
" Bakıyorum da bugün yine çok çalışıyorsunuz. "
Uzun bir aradan sonra kafa yeniden yukarı kalktı ve cılız
ses, "Evet, çalışıyorum," diye karşılık verdi. Kafa yeniden
aşağıya eğilmeden önce, bir çift feri kaçmış göz soruyu soran
kişiye baktı bu defa.
Sesin cılızlığı hem yürek parçalayıcı hem de ürkütücüydü.
Hapiste kalmanın ve zor koşulların bir miktar payı olsa
da, bu cılızlık salt fiziksel zayıflıktan kaynaklanmıyordu. Sesin
insanın yüreğini parçalayan yanı, uzun süreli bir yalnızlık
ve terk edilmişlikten kaynaklanıyor olmasıydı. Adeta çok,
çok eskiden çıkarılmış bir sesin en son cılız yankısıydı. İnsan
sesinin sahip olduğu o canlılığı ve tınıyı öylesine yitirmişti ki,
insanda, bir zamanlar güzel olan bir rengin soluk bir lekeye
dönüşmesinin yarattığı hissi yaratıyordu. Ses öylesine boğuk
ve bastırılmıştı ki, yerin altından geliyor gibiydi. Umarsız ve
kaybolmuş bir yaratığın anlam yüklü sesiydi sanki; kuş uç-
49
Charles Dickens
maz kervan geçmez yerlerde bir başına, aç biilaç gezinmekten
bitap düşmüş bir yolcu, ölüm döşeğinde evini ve dostlarını
yad ederken sesi böylesi bir tonda çıkardı ancak.
Adam bir süre daha sessizce çalışmaya devam etti, sonra
feri kaçmış gözler bir kez daha yukarı baktı; bu bakışta
herhangi bir ilgi ya da merak yoktu, yalnızca mekanik bir
algılama söz konusuydu; az önceki ziyaretçinin durduğu yer
hala boşalmamıştı.
Defarge gözlerini kunduracıdan ayırmadan, " Buraya
biraz daha ışık girsin istiyorum. Biraz daha fazla ışık olsa
dayanabilir misiniz? " diye sordu.
Kunduracı işine ara verdi; dinler gibi görünen dalgın bakışlarla
önce sağına, sonra soluna, son olarak da yukarıda
kendisiyle konuşan kişiye baktı.
"Ne dediniz? "
" Biraz daha ışığa dayanabilir misiniz? "
"İçeriye ışık illa girecekse, dayanmak zorunda kalırım."
( "Zorunda" kelimesini hafifçe vurgulamıştı. )
Meyhaneci hafif aralık duran kanadı biraz daha açtı ve
bu açıda sabitledi. Tavan arasına giren geniş ışık huzmesi,
elindeki işi yapmaya ara vermiş, kucağında bitmemiş
bir ayakkabı olan zanaatkarı gün yüzüne çıkardı. Adamın
ayağının dibinde ve tezgahının üzerinde birkaç alet ve deri
parçaları vardı. Özensiz kesilmiş, fazla uzun olmayan kırpık
kırpık bembeyaz sakalları, avurtları çökmüş bir yüzü ve olağanüstü
parlak gözleri vardı. Gözleri büyük olmasa bile yüzünün
çöküklüğü ve inceliği yüzünden öyle görünürdü fakat
koyu renk kaşları ve karman çorman bembeyaz saçlarının
altındaki gözleri gerçekten de çok büyüktü ve bu büyüklük
hiç doğal görünmüyordu. Sararmış, paçavraya dönmüş, yakası
açık gömleği, pörsümüş ve yıpranmış bedenini açıkta
bırakıyordu. Adamın uzun süredir gün ışığı ve temiz hava
görmemiş çadır kumaşından yapılma eski ceketi, bollaşmış
çorapları ve üzerindeki eski püskü paçavralar, tıpkı kendisi
50
İki Şehrin Hikdyesi
gibi mat bir parşömen kağıdı sarısına dönmüştü ve bu haliyle
onları birbirinden ayırt etmek mümkün değildi.
Işığı engellemek için bir elini gözlerine siper etmişti ve elinin
kemikleri dahi şeffafmış gibi görünüyordu. İşine ara vermiş,
gözlerindeki sabit boş bakışla orada öylece oturuyordu.
Karşısında duran kişiye bakmadan önce mutlaka iki yanına
bakınıyordu; sanki mekanla ses arasında ilişki kurma yetisini
yitirmişti. Önce etrafına bakınmadan asla tek kelime etmiyor,
sonra da ne söyleyeceğini unutuyordu.
Yaklaşması için Mr. Lorry'ye işaret eden Defarge, " Bu
ayakkabıları bugün mü bitireceksiniz? " diye sordu.
"Ne dediniz? "
"Ayakkabıları bugün mü bitirmeyi düşünüyorsunuz? "
"Düşünüyorum diyemem. Sanırım. Bilmiyorum. "
Soru, ona tamamlaması gereken işini hatırlatmıştı; tekrar
eğilip işe koyuldu.
Mr. Lorry, adamın kızını kapının orada bırakıp sessizce
onlara doğru geldi. Defarge'ın yanında bir iki dakika
durmuştu ki kunduracı kafasını kaldırıp ona baktı. İkinci
bir kişiyi görmüş olmak onda herhangi bir şaşkınlık uyandırmamıştı,
yine de adama bakarken titreyen parmaklarını
dudaklarına götürdü, -dudakları ve tırnakları aynı solgun
kurşuni renkteydi- sonra elini indirip yeniden önüne eğildi
ve işine koyuldu. Bu bakış ve eylem kısacık bir anda olup
bitmişti.
"Bakın, bir ziyaretçiniz var," dedi Mösyö Defarge.
"Ne dediniz? "
"Bir ziyaretçiniz var. "
Kunduracı kafasını tekrar kaldırıp baktı fakat bu sefer
elini yaptığı işten çekmemişti.
"Bakın! " dedi Defarge. "Ayakkabıdan anlayan bir beyefendi
var burada. Ona yaptığınız ayakkabıyı göstersenize.
Buyurun Mösyö. "
Mr. Lorry ayakkabıyı eline aldı.
5 1
Charles Dickens
"Mösyöye bunun ne tür bir ayakkabı olduğunu ve yapan
kişinin adını söyleyin. "
Kunduracı cevap vermeden, daha öncekilerden daha
uzun bir sessizlik oldu.
" Bana ne sorduğunuzu unuttum. Ne demiştiniz? "
"Dedim ki, beyefendiye bunun ne tür bir ayakkabı olduğunu
söyler misiniz? "
" Bu bir kadın ayakkabısı. Genç bir hanım için tasarlanmış
bir yürüyüş ayakkabısı. Günümüzün modasına uygun.
Gerçi modayı falan bildiğim yok. Elimde bir kalıp vardı. "
Yaptığı ayakkabıya bakarken yüzünde belli belirsiz bir gurur
ifadesi vardı.
"Peki yapan kişinin ismi nedir? " diye sordu Defarge.
Kunduracının elinde tutacak bir şey olmadığından, önce
sağ elini yumruk yapıp sol elinin içine, sonra sol elini yumruk
yapıp sağ elinin içine koydu, sonra da bir eliyle sakallı
çenesini sıvazladı ve bu hareketleri hiç durmaksızın yapmaya
devam etti. Konuştuktan sonra içine yuvarlandığı boşluktan
onu çekip çıkarmak kolay bir iş değildi; baygın birini
kendine getirmeye ya da hızla ölüme koşan birinin ruhu
bedenini terk etmesin diye umutla çabalamaya benziyordu.
"Adımı mı sordunuz? "
"Evet, öyle yaptım. "
"Kuzey Kulesi, Yüz Beş. "
"O kadar mı? "
"Kuzey Kulesi, Yüz Beş. "
Kunduracı ne tam olarak bir iç çekişe ne de inlemeye
benzeyen bezgin bir ses çıkararak önüne eğilip işine devam
etti, ta ki sessizlik tekrar bölünene dek.
Mr. Lorry gözlerini bir an olsun ondan ayırmadan, "Aslında
mesleğiniz kunduracılık değil, öyle değil mi? " diye sordu.
Adam soruyu Defarge'a havale etmek istermiş gibi, feri
kaçmış gözlerini ona çevirdi fakat o kaynaktan yardım alamayınca
önce yere, sonra da soruyu soran kişiye baktı.
52
İki Şehrin Hikayesi
"Asıl mesleğimin kunduracılık olup olmadığını mı soruyorsunuz?
Hayır, asıl mesleğim kunduracılık değil. Bu işi
burada öğrendim. Kendi kendime. İzin istedim şey için ... "
Adam dalıp gitti, bu sırada aynı el hareketlerini belli bir
sırayla dakikalarca tekrarladı. Sonra boşlukta gezinen bakışları
yavaş yavaş az önce ayrıldıkları yüze geri döndü, sanki
uykudan yeni uyanmış da önceki gece konuşulan konuya
geri dönüyormuş gibi kaldığı yerden devam etti.
"Bu işi kendi kendime öğrenebilmek için izin istedim ve
izni epey uzun süre sonra binbir güçlükle alabildim. O gün
bu gündür ayakkabı yapıyorum. "
Adam az önce elinden alınan ayakkabıyı geri almak için
elini uzattığında Mr. Lorry gözlerini ısrarla adamın üzerinden
ayırmadan, " Beni hiç mi hatırlamıyorsunuz Mösyö Manette?
" diye sordu.
Ayakkabı yere düştü, kunduracı gözlerini soruyu soran
kişiye dikip bakmaya başladı.
Mr. Lorry elini Defarge'ın kolunun üzerine koyarak,
"Bu adamı da mı hatırlamıyorsunuz? Bir bakın ona. Bana
bakın. Eski bankacınıza, eski işlerinize, eski hizmetçinize,
eski zamanlara dair hiç mi bir şey gelmiyor aklınıza Mösyö
Manette? "
Uzun yıllar tutsak kalmış adam oturduğu yerden gözlerini
hiç ayırmadan bir Mr. Lorry'ye bir Defarge'a baktı;
alnının ortasındaki, vaktiyle zehir gibi olan bir zekanın silinip
gitmiş izleri, üzerine çöken kara buluttan yavaş yavaş
sıyrılmaya çalışıyordu. Sonra o kara bulutlar yine çöktü, izler
belli belirsiz bir hal alıp ortadan kayboldu; ama yine de
bir zamanlar orada olduklarını hissettirmişlerdi. O ifadenin
aynısı, usulca duvarın dibinde babasını görebileceği bir noktaya
gelip orada duran genç hanımın genç ve güzel yüzünde
de vardı; orada öylece durmuş babasına bakarken, az önce
babasını kendinden uzak tutmak niyeti gütmeyen, ürkek bir
merhametle uzattığı elleri şimdi onun hayaleti andıran yüzü-
53
Charles Dickens
nü, genç ve sevgi dolu bağrına basma ve onu yeniden sevgiyle
yaşama ve umuda döndürme arzusuyla titriyordu; genç
ve güzel yüzündeki ifade (daha belirgin olmakla birlikte) babasınınkine
o kadar benziyordu ki sanki hareket halinde bir
ışık yansıması gibi babasından ona geçmişti.
Adamın üzerine yine karanlık çöreklenmişti. Karşısındaki
iki kişiye, ilgisi kademeli olarak azalacak şekilde baktıktan
sonra bulutlu bir dalgınlıkla gözleri yere çevrildi ve az
önceki gibi etrafına bakınmaya başladı. Sonunda derin bir iç
çekip ayakkabıyı eline aldı ve tekrar işe koyuldu.
Defarge Mr. Lorry'ye fısıldayarak, " Onu hatırladınız mı
mösyö? " diye sordu.
"Evet, bir an için. Önce hiç hatırlama umudum yoktu
ama sonra bir an, bir zamanlar çok iyi tanıdığım o yüzü
gördüğümden eminim. Şşş! Biraz geri çekilelim. Sessizlik
lütfen! "
Genç hanım duvarın dibinden adamın oturduğu tezgahın
yakınına kadar gelmişti. Öne eğilmiş çalışan adamın, her an
kendisine dokunabilecek olan bir elin varlığının farkında olmayışında
dehşet verici bir şeyler vardı.
Tek bir ses çıkmamış, tek kelime edilmemişti. Genç hanım,
eğilmiş işini yapmakta olan adamın yanı başında ruh
gibi duruyordu.
Uzunca bir süre sonra, adamın elindeki aleti bırakıp kunduracı
bıçağını alması gerekti. Bıçak, genç hanımın olduğu
tarafta değil, diğer tarafta duruyordu. Kunduracı tam bıçağı
almış tekrar işine eğilecekken gözleri genç hanımın eteklerine
takıldı. Gözlerini yukarı kaldırınca yüzünü gördü. Onları
seyreden iki kişi öne doğru bir hamle yapacak oldularsa
da genç hanım eliyle işaret ederek onları durdurdu. Genç
hanım, iki adamın aksine, kunduracının bıçakla kendisine
saldıracağından zerre kadar korkmamıştı.
Adam, genç hanıma dehşet dolu gözlerle baktı ve dudakları
bir şeyler söylemek istercesine kımıldamaya başladıysa
54
İki Şehrin Hikayesi
da hiç sesi çıkmadı. Hızlı hızlı ve güçlükle alıp verdiği solukların
arasından şu sözler döküldü:
"Bu da nedir? "
Yanaklarından sel gibi yaşlar boşalan genç hanım ellerini
dudaklarına götürüp ona öpücük gönderdi, sonra sanki
adamın viraneye dönmüş kafasını bağrına basarmış gibi ellerini
göğsünde birleştirdi.
"Siz gardiyanın kızı mısınız? "
"Hayır. "
"Kimsiniz peki? "
Sesinin titreyeceğinden korkan genç hanım sessizce adamın
yanına oturdu. Adam kendini geri çeker gibi olunca elini
adamın kolunun üzerine koydu. O an adamın tüm bedenini
gözle görülür bir heyecan kapladı; elindeki bıçağı yavaşça
bırakıp genç hanıma bakmaya başladı.
Alelacele yana atılmış uzun bukleli, altın sarısı saçları
boynundan aşağı dökülüyordu. Adam elini yavaşça uzatarak
genç hanımın saçını tutup incelemeye başladı. Fakat
eylemin tam ortasında dikkati yine dağıldı, derin bir iç çekip
tekrar ayakkabısını yapmaya koyuldu.
Bu durum da fazla uzun sürmedi. Genç hanım, adamın
kolunu bırakıp elini omzuna koydu. Adam, elin hala orada
olup olmadığını kontrol etmek istercesine birkaç kez dönüp
şüphe dolu gözlerle baktıktan sonra işini bir kenara bıraktı
ve elini boynuna götürerek ucunda katlanmış bir bez parçası
olan kararmış ipi çıkardı. Bez parçasını kucağında dikkatle
açtı; içinde, bir zamanlar parmağına doladığı, altın sarısı
uzun saç telleri vardı.
Adam, genç hanımın saçlarını tekrar eline alıp dikkatle
inceledi. " Birbirinin aynısı! Nasıl olur? Ne zaman olmuş?
Nasıl olmuş? "
Az önceki o dikkat kesilmiş ifade adamın alnında yeniden
belirdi; bu defa genç hanımın yüzünde de aynı ifadenin olduğunu
fark etmiş gibiydi. Yüzünü ışığa çevirip dikkatle baktı.
55
Charles Dickens
" Celbedildiğim gece başını omzuma yaslamıştı; gidecek
olmamdan korkuyordu oysa benim içimde hiç korku yoktu.
Beni Kuzey Kulesi'ne götürdüklerinde cebimde kollarımda
takılı kalmış bu saç tellerini buldular. 'Bunlar bende kalsın.
Buradan bedenen kaçmama yardım edemezler belki ama ruhen
firar etmeme yardım edebilirler.' Onlara bu sözleri söylemiştim.
Çok iyi hatırlıyorum. "
Bu sözler ağzından çıkmadan önce dudaklarını pek çok
sefer hareket ettirip konuşmaya hazırlık yapmıştı. Doğru kelimeleri
bulup konuşmaya başladığındaysa konuşması yavaş
da olsa oldukça tutarlı ve anlaşılırdı.
"Bu nasıl oldu? O sen miydin ? "
Adam ürkütücü bir biçimde aniden genç hanıma doğru
dönünce iki izleyici bir kez daha ileri doğru bir hamle yaptılar.
Ama genç hanım, adamın kolları ona sarılmış halde
sakince otururken onlara dönüp alçak bir sesle, "Rica ediyorum
sevgili beyler, bize yaklaşmayın, konuşmayın ve hareket
etmeyin," dedi.
"Durun ! " diye haykırdı adam. "Bu kimin sesiydi? "
Bu haykırışla beraber ellerini genç hanımın üzerinden çekerek
kafasına götürüp bembeyaz saçlarını deli gibi yolmaya
başladı. Bu hareket de sönüp gitti; tıpkı içindeki ayakkabı
yapma arzusu dışında her şeyin yitip gitmesi gibi; yeniden katladığı
bez parçasını güvenle koynuna saklarken gözlerini genç
hanımdan bir an olsun ayırmayarak kederle kafasını salladı.
"Hayır, hayır, olamaz; sen gencecik, tazeciksin. Sen, o
olamazsın. Bir de şu mahkuma bak. Bunlar, onun bildiği eller
değil; bu yüz, onun aşina olduğu yüz değil; bu sesi daha
önce hiç duymadı. Yok, yok. Bu mahkum da, o da Kuzey
Kulesi'nde bir türlü geçmek bilmeyen upuzun yılların çok
gerisinde kaldı. Senin adın ne güzel meleğim? "
Adamın sesindeki ve davranışlarındaki yumuşama üzerine
genç hanım diz çöküp, yalvaran ellerini babasının göğsüne
koydu.
56
İki Şehrin Hikayesi
"Ah, efendim, başka bir zaman adımı da, annemin babamın
kim olduğunu da, onların bu son derece acı hikayelerini
nasıl olup da bilmediğimi de öğreneceksiniz. Bunları size şu
an anlatamam, hele burada kesinlikle olmaz! Size burada şu
an söyleyebileceğim tek şey: Ne olur bana sarılın, beni kutsayın.
Öpün beni, öpün! Canım benim, canım! "
Genç hanımın ışıl ışıl parıldayan saçları, adamın soğuk
bembeyaz saçlarına karıştı, Üzerlerine Özgürlüğün ışığı düşmüş
gibi onları ısıtıp aydınlattı.
"Eğer sesimi bir zamanlar kulağınıza hoş bir melodi gibi
gelen sese benzettiyseniz -ki böyle bir şey mümkün müdür
bilmiyorum ama öyle olmasını umuyorum- tutmayın kendin
izi; ağlayın ağlayabildiğiniz kadar! Saçlarıma dokunduğunuzda,
saçlarım size genç ve özgür günlerinizde göğsünüze
yaslanan güzel bir başı anımsattıysa, ağlayın ağlayabildiğin
iz kadar! Tüm sadakatim ve bağlılığımla size hizmet edeceğim
bir Yuvadan bahsettiğimde aklınıza, matemle geçen
hunca yıl boyunca bomboş sizi bekleyen bir Yuva geliyorsa,
ağlayın ağlayabildiğiniz kadar! "
Genç hanım, adamı boynundan tutup bağrına bastı ve
onu tıpkı bir bebek gibi sallamaya başladı.
"Canımın içi, size, çilenizin sona erdiğini, sizi alıp beraber
huzura ve feraha kavuşacağımız İngiltere'ye gideceğimizi
söylediğimde bu size, pek çok kişiye faydalı olabilecekken
hayatınızın heba olup gittiğini ve sevgili anavatanımız Fransamızın
size ihanet ettiğini hatırlatırsa, ağlayın ağlayabildiğiniz
kadar! Size kendi adımı, hayatta olan babamın ve ölmüş
a nnemin adlarını söylediğimde, şerefli babamın önünde diz
çöktüğümü, zavallı annemin acı çekmeyeyim diye babamla
i lgili gerçeği benden sakladığını, gece gündüz onu düşünüp
ağlayamayışımın sebebinin bu olduğunu, bu nedenle babam
a beni affetmesi için yalvardığımı öğrendiğinizde, ağlayın
ağlayabildiğiniz kadar! Önce onun için, sonra da benim
için ağlayın ağlayabildiğiniz kadar! Ah, iyi yürekli beyler,
5 7
Charles Dickens
Tanrı'ya şükürler olsun! Onun o kutsal gözyaşlarını yüzümde,
hıçkırıklarını yüreğimde hissediyorum. Ah, bakın!
Tanrı'ya şükürler olsun, çok şükür Tanrım! "
Adam genç hanımın kollarına yığılmış, yüzü göğsüne gömülmüştü;
öylesine dokunaklı ve -yapılan büyük bir yanlışı
ve çekilen acıları da içinde barındırdığından- öylesine dehşet
verici bir sahneydi ki yüreği dayanmayan iki adam elleriyle
yüzlerini kapattılar.
Tavan arası bir müddet sessizliğe gömülü kaldıktan sonra
adamın inip kalkan göğsü ve titreyen bedeni, tıpkı her
fırtınadan sonra mutlaka gelen o dinginliğe teslim olduğunda
-Hayat denen fırtınanın da eninde sonunda huzur ve
sükunete kavuşacağını gösteren bir tür semboldü bu- iki
adam, baba kızı yerden kaldırmak için ileri atıldılar. Adam
yavaşça yere çökmüş, uyuşmuş ve tükenmiş bir halde yerde
yatıyordu. Kızı da onunla birlikte yere uzanmış, babasının
başını koluna yaslamıştı; babasının üzerine düşen saçları,
onu tıpkı bir perde gibi ışıktan koruyordu.
Birkaç kez burnunu çekerek onların üzerine eğilen Mr.
Lorry'ye elini uzatan genç hanım, " Onu rahatsız etmeden
bir an önce Paris'ten götürmeyi ayarlayabilirsek, hemen kapının
önünden ... "
"Fakat önce bir durup düşünelim, sizce seyahat edebilecek
durumda mı? " diye sordu Mr. Lorry.
"Bence ona korkunç gelen bu şehirde kalmasından çok
daha iyi olur. "
Daha rahat görebilmek ve duyabilmek için diz çökmüş
olan Defarge, "Doğru," dedi. Ayrıca, Fransa'dan ayrılmak
Mösyö Manette için her açıdan daha iyi olur. Bir araba ve
birkaç at ayarlayayım mı? "
Mr. Lorry birden her zamanki yöntemli tavrına dönerek,
"Sonuç olarak burada iş yapıyoruz ve eğer bir iş yapılacaksa
bunu ben yapmalıyım," dedi.
5 8
İki Şehrin Hikayesi
Miss Manette, "O zaman rica etsem, bizi burada yalnız
bırakır mısınız? " dedi. " Bakın nasıl da sakinleşti; beni onunla
yalnız bırakmaktan çekinmenize gerek yok. Hem neden
çekineceksiniz ki? Kimse girmesin diye kapıyı kilitlerseniz,
emin olun döndüğünüzde onu bıraktığınız gibi sakin bulacaksınız.
Siz dönene kadar ben onunla ilgilenirim, sonra da
onu alıp götürürüz. "
Mr. Lorry de, Defarge da bu teklife sıcak bakmıyorlardı,
içlerinden birinin orada kalmasından yanaydılar. Fakat
araba ve atların dışında seyahat belgelerinin de ayarlanması
gerekiyordu; ayrıca gün sona eriyor, zaman daralıyordu. Sonunda
çabucak iş bölümü yapıp aceleyle oradan ayrıldılar.
Karanlık çökmeye başlayınca genç hanım başını sert zemine
koyup babasının yanına uzanarak onu seyretti. Karanlık
derinleştikçe derinleşti; duvardaki çatlaktan içeriye bir
ışık süzülene dek orada öylece sessizce yattılar.
Mr. Lorry ve Mösyö Defarge yolculuk için tüm hazırlıkları
tamamlamış, yanlarında pelerin ve battaniyelerin yanı
sıra ekmek, et, şarap ve sıcak kahve de getirmişlerdi. Mösyö
Defarge elindeki tüm yiyecekleri ve feneri kunduracının
tezgahının üzerine koymuştu (Tavan arasında bu tezgah
ve içi ot dolu bir şilteden başka bir şey yoktu). Sonra, Mr.
Lorry'yle beraber mahkumu uyandırıp ayağa kalkmasına
yardımcı oldular.
O anda adamın yüzündeki şaşkınlıkla karışık korku ifadesine
bakarak zihninin esrarına vakıf olmak mümkün değildi.
Neler olup bittiğinin farkında mıydı, kendisine söylenenleri
hatırlıyor muydu, özgür olduğunun ayırdında mıydı;
hunlar hiçbir bilgeliğin cevaplamaya yetmeyeceği sorulardı.
( )nunla konuşmaya çalıştılar fakat aklı o kadar dağınıktı
ve öyle yavaş cevap veriyordu ki şaşkınlığı herkesi ürküttü
ve onu bir süre daha kendi haline bırakmaya karar verdiler.
Arada bir, kendinden geçmiş ve etrafından kopmuş bir halde
iki elini kafasının üzerinde kenetliyordu; bu, daha önce
5 9
Charles Dickens
hiç yapmadığı bir hareketti. Yine de, kızının sesini duyunca
mutlu oluyor, o konuşmaya başladığında, istisnasız dönüp
ona bakıyordu.
Adam, uzun süre baskı altında kalmış ve verilen emirlere
boyun eğmeye alışmış bir insanın itaatkar tavırlarıyla
kendisine verilenleri yiyip içti, giymesi için verilen pelerin ve
diğer kıyafetleri giydi. Kızı koluna girmek için kolunu ona
uzattığında zorluk çıkarmadı; elini, iki elinin arasına aldı ve
öylece kaldı.
Merdivenleri inmeye başladılar; Mösyö Defarge elinde
lambayla önden gidiyordu, bu küçük kafilenin en sonundaysa
Mr. Lorry vardı. Uzun ana merdivenlerin daha birkaç
basamağını inmişlerdi ki, kunduracı durup çatıyı ve duvarları
incelemeye başladı.
"Burayı hatırlıyor musunuz babacığım? Buraya gelişinizi? "
"Ne dediniz? "
Adam, genç hanım sorusunu tekrarlamadan sanki tekrarlamış
gibi mırıldandı:
"Hatırlamak mı? Hayır, hatırlamıyorum. Çok uzun zaman
önceydi. "
Hapishaneden bu eve getirilişine dair en ufak bir şey
hatırlamadığı aşikardı. "Kuzey Kulesi, Yüz Beş, " diye mırıldandığını
duydular; etrafına bakınırken, onu senelerce
hapseden o güçlü kale duvarlarını gördüğünü fark ettiler.
Avluya vardıklarında adam içgüdüsel olarak yürüyüş şeklini
değiştirmişti; sanki orada açılır kapanır bir köprünün olmasını
bekler gibiydi. Köprü yerine sokakta bekleyen arabayı
gördüğünde kızının elini bırakıp ellerini tekrar kafasının
üzerinde kenetledi.
Kapının önü tenhaydı; pencerelerden bakan kimse yoktu
görünürde; sokaktan rasgele geçen bile yoktu. Hiç de normal
olmayan bir sessizlik ve sükunet hakimdi. Görünürdeki
tek insan, kapıya yaslanmış, gözü hiçbir şey görmeden örgüsünü
ören Madam Defarge' dı.
60
İki Şehrin Hikayesi
Mahkfım ve onu takip eden kızı arabaya bindiklerinde,
adamın son derece dokunaklı bir biçimde el aletlerini ve yarım
kalan ayakkabılarını sormasıyla, tam o esnada arabaya
binmekte olan Mr. Lorry, tek ayağı basamakta öylece kalakaldı.
Madam Defarge kocasına seslenerek adamın istediklerini
getirebileceğini söyledi ve örgüsünü örmeye devam
ederek ışıksız avluyu boydan boya yürüdü. Eşyaları çabucak
getirip adama verdi; sonra tekrar kapıya yaslanarak gözü
hiçbir şey görmeden örgüsünü örmeye devam etti.
Defarge arabacının yanına çıkarak, " Çıkış kapısına! "
diye emretti. Arabacı kırbacını şaklattı ve tepelerinde sallanan
cılız sokak lambalarının altından geçerek yola koyuldular.
Şehrin iyi mahallelerinde ışıl ışıl yanan, kötü mahallelerindeyse
cılız bir ışık yayan sarkık sokak lambalarının altında
ilerleyerek, aydınlık dükkanlardan, neşeli kalabalıklardan,
pırıl pırıl kafelerden ve tiyatroların önlerinden geçerek şehrin
çıkış kapılarından birine geldiler. Muhafız kulübesinde
ellerinde fenerlerle bekleyen askerler vardı. Askerlerden biri,
"Yolcular, belgeleriniz! " diye seslendi. Defarge aşağıya inip
adamı ciddi bir tavırla kenara çekerek, "Buyurun memur
bey, " dedi, " bunlar içerideki ak saçlı beyefendinin belgeleri.
Bunları bana onu teslim ettiklerinde verdiler ... " Defarge sesini
alçalttı. Fenerli askerlerde telaşlı bir hareketlenme oldu,
üniformalı bir kol, fenerlerden birini arabanın içine uzattı ve
üniformalı kolun sahibinin gözleri, kolay kolay rastlanmayacak
türden tuhaf bir ifadeyle ak saçlı beyefendiye baktı.
"Tamamdır. Devam edin! " diyen bir ses yankılandı üniforınalıdan.
Defarge yankılanan sese, "Adieu! " diye karşılık
verdi. Böylelikle, ışığı giderek cılızlaşan sarkık sokak lambal
a rı ormanını geride bırakıp muhteşem bir yıldız ormanına
doğru yol aldılar.
Dünyada olan bitene tamamen kayıtsız, ebedi yıldızlardan
oluşan bir kubbenin altındaydılar; yıldızlar, şu küçücük
6 1
Charles Dickens
dünyadan öylesine uzaktaydı ki kimi alimlere göre ışınlarının
dünyaya ulaşıp ulaşmadığı bile şüpheliydi; her türlü çilenin
çekileceği, her şeyin mümkün olduğu ücra bir noktasındaydılar
uzayın ve gecenin gölgeleri kocaman ve kopkoyuydu.
Şafak sökene dek devam eden soğuk ve tedirgin yolculuk
boyunca, gölgeler -mezardan çıkarılan adamın karşısına
oturmuş, adamın hangi yetilerini sonsuza dek yitirdiği, hangilerinin
geri kazanılabileceği üzerine kafa yoran- Mr. Jarvis
Lorry'nin kulağına o eski soruyu fısıldıyordu:
"Hayata dönmeyi istiyorsun, değil mi? "
Cevap hep aynıydı: " Bilemiyorum. "
62
İKİNCİ KİTAP
ALTIN İPLİK

Birinci Bölüm
Beş Yıl Sonra
Temple Bar yakınlarındaki Tellson Bankası, bin yedi
yüz seksen yılı ölçütlerine göre bile eski tip bir binaydı. Çok
küçük, çok karanlık, çok çirkin, çok kullanışsızdı. Ortakların,
binanın çok küçük, çok karanlık, çok çirkin ve çok
kullanışsız oluşuyla gurur duyuşlarına bakılırsa, yalnızca
fiziksel özellikleri açısından değil, ahlaki olarak da bir tür
eski tiplik söz konusuydu. Hatta bu ortaklar, tüm bu özelliklerin
bankanın itibarını artırdığını ileri sürerek böbürlenir,
şartlar bu denli elverişsiz olmasa bankanın bu denli saygın
olmayacağını iddia ederlerdi. Bu düşünceyi salt teorik düzlemde
savunmakla kalmaz, daha elverişli koşullara sahip işyerlerine
karşı bilfiil silah olarak kullanırlardı. Onlara göre
Tellson'un ne daha geniş alanlara, ne daha parlak ışıklara ne
de süse püse ihtiyacı vardı. Noakes ve Ortakları'nın, Snooks
Kardeşler'in bu tür şeylere ihtiyacı olabilirdi fakat Tanrı'ya
şükür, Tellson'un yoktu.
Bu ortaklardan birinin oğlu Tellson binasını yeniden inşa
ettirmeyi teklif edecek olsa, babası onu mirasından menederdi.
Bu açıdan bakıldığında Banka, Ülkeyle pek çok açıdan
paralellik arz ediyordu; Ülke de, çoktan atıl ve işlevsiz hale
geldiği halde saygın kabul edilen yasa ve gelenekleri yeniden
düzenlemeyi teklif eden oğullarını mirasından menediyordu.
65
Charles Dickens
Böylelikle Tellson Bankası, elverişsizliğin müthiş zaferi
olarak anılır oldu. Açılmamak için aptalca inat eden kapıyı
hafif bir gıcırtı eşliğinde açıp da o iki basamaktan aşağı indiğinizde
kendinizi, küçük, izbe bir dükkanı andıran Tellson' da
bulurdunuz; iki küçük veznesinde dünyanın en yaşlı iki memuru,
titreyen ellerinde tuttukları çekinizi sanki rüzgar varmış
gibi sallarken, mütemadiyen Fleet Caddesi'nden sıçrayan
çamurlara maruz kalan, demir parmaklıkları ve Temple
Bar'ın karanlık gölgesi yüzünden, olduklarından daha bile
kirli görünen dünyanın en kirli pencerelerinden gelen ışık
altında imzaları incelerlerdi. Eğer işiniz Kurum'un üst düzey
yetkililerinden birini görmeyi gerektiriyorsa, sizi arka
tarafta, mahkumların kaldığı türden hücre görünümlü bir
yere alırlardı; siz orada oturup üst düzey Kurum yetkilisini
beklerken, bu son derece önemli zat, elleri ceplerinde çıkıp
gelene kadar hayatınızın heba olup giden saatleri üzerine tefekküre
dalardınız ve o önemli zat geldiğinde de o kasvetli
alacakaranlıkta onu zar zor görürdünüz. Paranız, açılıp kapandıkça
tozları burnunuza ve boğazınıza kaçan, tahtakurtlu,
eski ahşap çekmecelere girer çıkardı. Kağıt paralarınız,
sanki hızla çürüyüp paçavraya dönecekmiş gibi küf kokardı.
Lağım çukurlarının yakınındaki depolarda saklanan altın
ve gümüş takımlarınız, bu bozucu etkileşimden dolayı birkaç
gün içinde parlaklığını yitirirdi. Senetleriniz, mutfak ve
bulaşıkhaneden bozma kasa dairelerinde durur, parşömen
kağıdından yayılan yağ, banka binasının havasına karışırdı.
Aile evrakınızın koyulduğu daha hafif kutularsa yukarıdaki,
içinde büyük bir yemek masası bulunan fakat hiçbir zaman
yemek yenmeyen odaya gönderilirdi; bu kutularda eski sevgilinizin
ya da küçük çocuklarınızın size yazdığı ilk mektuplar
olurdu ve bu mektuplar, Habeşistanlıları ve Aşantileri
aratmayan bir vahşet ve gaddarlıkla Temple Bar'da sergilenen
kesik kafalar tarafından iştahla gözetlenme korkusundan
ancak bin yedi yüz seksen yılında kurtulabilmişti.
66
İki Şehrin Hikdyesi
Aslına bakılırsa, o yıllarda idam, her türlü iş kolu ve meslekte
son derece rağbet gören bir reçeteydi ve Tellson için de
durum farklı değildi. Ölüm ki Doğa'daki her derde devaydı;
neden aynı şey Yasalar için de geçerli olmasındı? Bu sebepten,
evrakta sahtecilik yapan Ölüm cezasına çarptırılıyordu;
kalpazan Ölüm cezasına çarptırılıyordu; bir mektubu,
yetkisi olmadığı halde açan Ölüm cezasına çarptırılıyordu;
kırk şilin altı peni çalan hırsız Ölüm cezasına çarptırılıyordu;
özetle, Tellson'un kapısından at kaçırmaktan tutun, kalp
para basmaya, aklınıza gelebilecek her türlü suça ucundan
kenarından bulaşmış olan herkes Ölüm cezasına çarptırılıyordu.
Bu uygulamanın herhangi bir caydırıcılığı yoktu
-hatta tam tersi bir etki yarattığını belirtmekte fayda varfakat
yine de, her bir vakadaki sorunu (en azından bu dünyada)
kökten çözüyor, geride halledilmesi gereken bir mesele
bırakmıyordu. Böylelikle Tellson da, tıpkı dönemin diğer
büyük şirketleri gibi, o dönem öyle çok cana kıymıştı ki kesilen
kelleler özel bir yöntemle imha edilmek yerine Temple
Bar' da üst üste dizilseydi, giriş kata giren o azıcık güneş ışığı
bile büyük ölçüde engellenirdi.
Karanlık raf ve evrak dolaplarının arasına gömülmüş,
görüp görebileceğiniz en yaşlı adamlar Tellson Bankası'nda
işleri büyük bir ciddiyetle yürütürlerdi. Tellson'un Londra
şubesine ezkaza genç bir çalışan alacak olsalar, adam yaşlanana
dek onu bir yerlerde saklarlardı. Onu, tıpkı peynir
gibi, Tellson'a has tada kavuşana ve üzeri mavi küf tutana
kadar karanlık bir yerde yıllandırırlardı. Ancak o zaman insan
içine çıkmasına izin verilir, kocaman defterlerin arasına
gömülüp tozluk ve dizlikleriyle kurumun vakarına katkıda
bulunmaya başlardı.
Tellson'un kapısında -çağrılmadığı takdirde asla içeri
girmeyen- getir götür işleri ve habercilik yapan bir adam dururdu
ve bu adam sanki şirketin canlı tabelası gibiydi. Mesai
saatleri içinde, halletmesi gereken bir iş çıkmadığı takdirde
67
Charles Dickens
hep orada olurdu; bir işi çıktığında da onun yerine, tıpatıp
babasına benzeyen, insanın tüylerini diken diken eden on
iki yaşındaki hayta oğlu dururdu. Herkes, Tellson'un büyük
bir yücegönüllülükle bu ayak işleri yapan adamı idare
ettiğini bilirdi. Banka hep bu görevde birilerini istihdam
ederdi ve zamanın ve hayatın akışı hasbelkader bu göreve
bu kişiyi getirmişti. Adamın soyadı Cruncher'dı ve gençliğinde
Houndsditch'in doğu bölgesindeki kilisede, karanlık
işlerden vazgeçtiğine dair vekaleten söz vermesinin ardından
Jerry adını da almıştı.
Mekan, Mr. Cruncher'ın Whitefriars'ta bulunan
Hanging-sword adlı ara sokaktaki şahsi konutu, zamansa
Anno Domini1 bin yedi yüz seksen senesinin rüzgarlı bir
Mart sabahıydı, saatler yedi buçuğu gösteriyordu. (Mr.
Cruncher efendimizin doğumundan sonraki senelerden
Anno Domini yerine Anna Dominoes diye bahsederdi; belli
ki miladi dönemin popüler bir oyun olan dominonun, Anna
adlı bir hanım tarafından icat edilmesi ve ona adını vermesiyle
başladığına inanıyordu. )
Mr. Cruncher'ın evi pek nezih bir mahallede değildi ve
tek odadan oluşuyordu; cam bölmeyle ayrılmış bölümü de
sayarsak, iki oda vardı. Fakat evi tertemiz ve düzenliydi.
O rüzgarlı mart sabahında da, saat daha erken olmasına
rağmen, yattığı oda tepeden tırnağa temizlenmiş, kahvaltı
için hazırlanmış fincan ve tabakların olduğu çam ağacından
yapılma masanın üzerine sakız gibi bembeyaz bir örtü
serilmişti.
Mr. Cruncher yama işi yorganının altında Harlequin2
gibi yatıyordu. Önce derin derin uyurken yavaş yavaş yatağın
içinde dönmeye başladı, en sonunda çarşafları parçalayacakmış
gibi duran kirpi saçlarıyla doğruldu. Doğrulur
doğrulmaz da müthiş bir öfkeyle bağırdı:
Milattan Sonra. (ç.n.)
2 Commedia dell'Arte tiyatrosunda yama işi kıyafetler giyen soytarı. (ç.n.)
6 8
İki Şehrin Hikayesi
"Kadın yine başladı! "
Son derece düzenli ve hamarat görünümlü bir kadın,
kendisinden bahsedildiğini anlayarak telaş ve korkuyla odanın
köşesindeki diz çöktüğü köşeden kalktı.
Mr. Cruncher çizmelerini bulmak için yatağın etrafına
bakınırken, "Hayırdır? " dedi. "Yine mi başladın? "
Sabahı ikinci kez b u şekilde selamladıktan sonra üçüncüyü
kadına çizmesini fırlatarak gerçekleştirdi. Çizme çamur
içindeydi ve bu haliyle Mr. Cruncher'ın evini geçindirme şekline
dair tuhaf durumu gözler önüne seriyordu; adam bankadan
eve genellikle temiz çizmelerle gelmesine rağmen ertesi
sabah uyandığında çizmelerini çamura batmış bulurdu.
Hedefi tutturamayınca ses tonunu değiştiren Mr. Cruncher,
"Söylesene," dedi, "yine ne işler peşindesin ömür törpüsü
? "
"Sadece dua ediyordum. "
"Dua ediyormuş! Ne kadar d a mübarek bir kadınsın! Ne
diye kendini yerlere atıp bana beddua ediyorsun? "
"Sana beddua etmiyordum; senin iyiliğin için dua ediyordum.
"
"Tabii k i etmiyordun. Haydi, iyiliğim için dua ediyordun
diyelim, benim adıma karar verme. Baksana küçük Jerry,
annen ne kadar da iyi bir kadın; babanın ocağına incir ağacı
dikilsin diye beddua ediyor. Oğlum, ne kadar da hayırlı bir
annen var. Annen o kadar dindar ki oğlum, kendini yerlere
atıp şu hayattaki biricik evladının boğazından bir lokma ekmek
geçmesin diye dua ediyor. "
Bu sözler, üzerinde hala gece yattığı gömleği olan küçük
beyefendinin keyfini kaçırmıştı, rızkına göz diken annesine
sırtını dönerek onu kınadı.
Mr. Cruncher, tutarsızlığından bihaber, "Ne zannediyorsun
ki kendini beğenmiş kadın," dedi, "şu ettiğin duaların
bir kıymetinin olduğunu mu zannediyorsun? Senin duaların
kaç para eder ki? "
69
Charles Dickens
"Dualarım yüreğimden geliyor Jerry. Başka da bir kıymetleri
yok."
"Başka da bir kıymetleri yokmuş, " diye tekrar etti Mr.
Cruncher. "Yani beş para etmezler. Her neyse, bir daha benim
için dua etme sakın. Böyle bir şeyi kesinlikle kaldıramam.
Senin bu içten pazarlıklı hareketlerin yüzünden benim
bahtım kararmayacak elbette. İlla diz çöküp dua edeceksen,
bunu kocanın ve çocuğunun iyiliği için yap, kötülüğü için
değil. Benim böyle anormal bir karım, şu zavallı çocuğun
da böyle anormal bir annesi olmasaydı, bana bu kadar çok
beddua edilmemiş ve din alet edilerek feleğimin tekerine çomak
sokulmamış olurdu ve ben geçen hafta bir sürü para
kazanırdım. İşe bak ! " dedi Mr. Cruncher bir yandan kıyafetlerini
giyerken, " O sözde dindarlığın ve okuyup üflemelerin
olmasaydı, benim gibi işinde gücünde, namuslu bir tüccarın
şansı geçen hafta böylesine tepetaklak olmazdı. Küçük Jerry,
haydi giyin oğlum, ben çizmelerimi temizlerken sen de annene
göz kulak ol; kendini yerlere atıp diz çöktüğünü görürsen
bana haber ver, olur mu? " Yeniden karısına dönüp, " Bana
bak, " dedi, " bu konuda bir daha bana karşı gelmeyeceksin.
Şu an çürük çarık bir at arabası gibi her tarafım kırılıp
dökülüyor, afyon çekmiş gibi uykum var, ağrılarım olmasa
vücudum benim mi yoksa başkasının mı ayırt edemeyecek
haldeyim. Cebimdeki durum da daha iç açıcı sayılmaz; beş
kuruş param yok ve bence bu, sen sabahtan akşama kadar
dua ettiğin için böyle. Bu duruma daha fazla tahammül etmeyeceğim
ömür törpüsü, anladın mı beni? "
Bu sözlerden sonra homurdanmaya devam ederek, "Tabii,
sen dindarsın ya," dedi. "Kocanın ve çocuğunun çıkarlarına
aykırı hareket etmezsin, değil mi? Yapar mısın hiç? "
diye geveleyip içinde değirmentaşı gibi dönüp duran ağır
öfkesini iğneleyici sözlerle kusarak çizmelerini temizlemeye
ve işe gitmek için hazırlanmaya koyuldu. Bu arada, tıpkı
babası gibi birbirine yakın gözlere sahip olan fakat kafası,
70
İki Şehrin Hikayesi
babasınınkinden daha yumuşak dikenlerle kaplı olan oğlu,
tıpkı kendisinden istendiği gibi, gözlerini annesinden bir an
olsun ayırmıyordu. Uyuduğu o küçücük bölmede giyinirken
belirli aralıklarla kafasını uzatıp, "Diz çökeceksin, değil mi,
anne? " diyerek zavallı kadını taciz ediyor, "Baba, baksana! "
diye babasına sesleniyor, ortalığı boş yere ayağa kaldırdıktan
sonra arsız arsız sırıtarak tekrar odasına çekiliyordu.
Mr. Cruncher'ın heyheyleri kahvaltı masasına oturduktan
sonra da inmemişti. Mrs. Cruncher'ın sofrada şükür duası
etmesine çok içerledi.
"Ne oluyor ömür törpüsü! Hayırdır? Yine mi iş üzerindesin?
"
Karısı sadece "Tanrı'dan onları kutsamasını istediğini"
söyledi.
Mr. Cruncher sanki masadaki bir somun ekmeğin karısının
duasından sonra kaybolup kaybolmadığını teyit etmeye
çalışıyor gibi etrafına bakınarak, "İsteme! " dedi. "Ne evde
ne de dışarıda kutsanmak falan istemiyorum. Masamdaki
yiyeceklerin de kutsanarak havalanıp gitmesini istemiyorum.
O yüzden kes sesini! "
Jerry Cruncher suratından düşen bin parça ve sanki geceyi
hiç de eğlenmediği bir davette geçirmişçesine gözleri kan
çanağına dönmüş bir halde, bir hayvanat bahçesinin dört
ayaklı bir sakini gibi homur homur homurdanarak, kahvaltısından
ziyade kendi kendini yiyip bitirdi. Saat dokuza doğru
darmadağınık görüntüsünü yatıştırıp saygın bir işadamı
maskesi takarak doğal halini gizledi ve işe gitmek üzere yola
koyuldu.
Her ne kadar kendini "namuslu bir tüccar" olarak betimlemeye
bayılsa da yaptığı işe ticaret demek pek mümkün
değildi. Tüm sermayesi, Küçük Jerry'nin her sabah babasının
yanı başında yürüyerek bankanın Temple Bar'a en yakın
penceresinin önüne koymak üzere taşıdığı, sırt yaslama
yeri kırıldığı için kesilerek tabureye dönüştürülmüş ahşap
71
Charles Dickens
bir sandalyeydi; bu tabureyle birlikte, getir götür işleri yapan
adamın ayaklarını soğuk ve yağmurdan korusun diye
yoldan geçen herhangi bir araçtan arakladıkları bir avuç
samanla karargahlarını kurmuş olurlardı. Görev noktası itibarıyla
Mr. Cruncher, Fleet Caddesi ve Temple için, en az
Temple Bar kadar herkesin aşina olduğu ve yine en az onun
kadar çirkin bir görüntü arz eden bir figürdü.
Jerry, o rüzgarlı mart sabahında, saat dokuza çeyrek
kala, Tellson'da çalışan, dünyanın en yaşlı adamlarını
üç köşeli şapkasını hafifçe kaldırarak selamlamak üzere
karargahında görevinin başındaydı; küçük Jerry fiziksel ve
zihinsel olarak eziyet edebileceği, dişine göre küçük çocuklar
bulabilmek gibi ulvi amaçlarla Temple Bar'da gezinmediği
zamanlarda hep yaptığı gibi babasının hemen yanında duruyordu.
Birbirlerine had safhada benzeyen baba oğul kafa
kafaya vermiş sessizce Fleet Caddesi'ndeki trafiği izlerken
bir çift maymunu andırıyorlardı. Büyük Jerry'nin bir saman
parçasını ağzına alıp çiğneyip tükürmesi, küçük Jerry'nin
Fleet Caddesi'ni ve babasını fıldır fıldır gözlerle izlemesi gibi
tesadüfi hareketler, mevcut benzerliği azaltmadığı gibi daha
da pekiştiriyordu.
Tellson binasında görev yapan müstahdemlerden biri kapıdan
kafasını uzatarak, "Seni çağırıyorlar! " diye seslendi.
"Yaşasın baba ! Bugün işe erken başladık! "
Küçük Jerry, babasını, "Tanrı işini rast getirsin, " diyerek
uğurladıktan sonra tabureye kurulup babasının çiğneyip tükürmüş
olduğu samana odaklanarak düşüncelere daldı.
"Hep paslı, hep! Parmaklarında hep pas var! " diye homurdandı
küçük Jerry. "Babam bu demir pasını nereden buluyor
acaba? Buralarda paslı demir de yok ki! "
72
İkinci Bölüm
Seyirlik Manzara
En yaşlı çalışanlardan biri, "Mahkeme olarak kullanılan
Old Bailey binasını biliyorsundur, değil mi? " diye sordu haberci
Jerry'ye.
"Evet efendim, " diye cevap verdi Jerry kendinden emin
bir tavırla. " Bailey'yi elbette biliyorum. "
"İyi. Mr. Lorry'yi de biliyorsundur. "
Jerry sorguya çekilen gönülsüz bir tanık gibi, "Mr.
Lorry'yi, Bailey'yi bildiğimden çok daha iyi biliyorum efendim,"
diye cevap verdi. "Aslına bakılırsa, namuslu bir tüccar
olarak Bailey'yi bilmeyi arzu etmezdim. "
" Çok güzel. Tanıkların içeri alındığı kapıyı bulup oradaki
bekçiye, Mr. Lorry'ye gönderilen bu notu göster. O zaman
seni içeri alacaktır. "
"Mahkeme salonuna mı efendim? "
"Evet, mahkeme salonuna. "
Mr. Cruncher'ın gözleri birbirine, " Bu d a neyin nesidir
şimdi? " dercesine biraz daha yaklaşıp birbirleriyle fikir alışverişi
yapıyordu sanki.
Gözlerinin birbiriyle yaptığı fikir alışverişi sonrasında
Jerry, "Mahkeme salonunda mı bekleyeceğim efendim? "
diye sordu.
73
Charles Dickens
"Anlatacağım şimdi. Bekçi bu notu Mr. Lorry'ye iletecek,
sen de Mr. Lorry'nin dikkatini çekecek hareketler yaparak
orada olduğunu belli edeceksin. Sonra yapman gereken,
o seni çağırana dek olduğun yerde beklemek. "
"Hepsi b u m u efendim? "
"Hepsi bu. Elinin altında bir habercinin olmasını istiyor. İhtiyacı
olduğu takdirde orada olduğunu göstermiş olacaksın."
Görüp görebileceğiniz en yaşlı çalışan, kağıdı özenle katlayıp
üzerine bir şeyler yazarken onu sessizce izleyen Mr.
Cruncher kurutma kağıdını kullanma aşamasına geldiğinde
şöyle dedi:
"Sanırım bu sabah kalpazanları yargılayacaklar. "
"Hayır, vatan hainlerini! "
"Astıktan sonra bedenlerini dört parçaya ayıracaklar, "
dedi Jerry. "Ne büyük barbarlık! "
Görüp görebileceğiniz en yaşlı çalışan, gözlüğünün altından
şaşkın şaşkın ona bakarak, "Yasalar böyle, " dedi. "Yasalar
böyle emrediyor. "
"Yasalar öyle diyor diye bir insanın bedenini paramparça
etmek büyük zalimlik diye düşünüyorum. Bir insanı
öldürmek yeteri kadar zalimceyken, bedenini paramparça
etmek gerçekten büyük gaddarlık. "
"Hiç de bile, " dedi görüp görebileceğiniz en yaşlı çalışan.
"Yasalarla ilgili ileri geri konuşma. Ciğerini, nefesini anlamadığın
şeylerle ilgili konuşarak tüketme sevgili dostum, bırak,
yasalar bildiği gibi işlesin. Sana tavsiyem budur. "
" Ciğerimi, nefesimi tüketen ş u rutubet efendim, " dedi
Jerry. " Ekmek paramı kazanabilmek için yaptığım işin ne
denli rutubetle içli dışlı olduğunu sizin takdirinize bırakıyorum.
"
"Ne yaparsın," dedi ihtiyar çalışan, "hepimiz bir şekilde
ekmek paramızı kazanmaya çalışıyoruz. Kimimizin para kazanma
yöntemi rutubetli, kimimizinkiyse kuru. Şimdi al şu
notu da git bakalım."
74
İki Şehrin Hikayesi
Jerry notu aldı ve içinden, " Seni kemik torbası moruk, "
diyerek, gerçekte adama duyduğu saygıdan çok daha fazlasını
gösterecek şekilde, abartılı bir biçimde eğilerek adamı
selamladı. Oğlunun yanından geçerken ona gideceği yeri
söyleyip yola koyuldu.
O günlerde suçluları Tyburn'de astıkları için, Newgate'in
önündeki cadde sonradan kazandığı kötü şöhrete henüz sahip
değildi. Yine de, hapishane binbir türlü ahlaksızlık ve rezilliğin
kol gezdiği berbat bir yerdi; burada en korkunç hastalıklar
mahkemeye gelen mahkumlardan başkalarına bulaşırdı,
hatta bazen bu hastalıklar doğrudan Yüce Mahkeme
Başkanı'na bulaşıp onu kürsüden alaşağı ederdi. Öyle ki,
kara kepli mahkeme başkanının, ölüm fermanını imzaladığı
mahkumdan önce öldüğü durumlar olmuştu. Geri kalanlar
içinse Old Bailey, solgun yüzlü yolcuların at arabalarına ya
da el arabalarına bindirilip öbür dünyaya götürülmek üzere
yaklaşık dört kilometrelik hazin bir yolculuğa çıkarıldığı, -
eğer varsa- iyi vatandaşlara ibret olsun ve işledikleri suçlardan
utansınlar diye halka açık cadde ve sokaklarda gezdirildiği,
ölüm saçan, kötü şöhretli bir hanın avlusu gibiydi. Bu
tür uygulamalar epey etkili oluyordu; en azından başlangıçta,
insanları doğruya ve iyiye sevk etme amacı güdüyordu.
Bu bilge ve kadim kurum ayrıca, boyundurukla teşhir etme
cezası gibi sonuçlarının nereye varacağını kimsenin kestiremediği
başka tür cezalandırma şekilleriyle ünlüydü. Sevgili
kadim kurumumuzun bir diğer ceza yöntemiyse, suçluları
bir direğe bağlayıp kamçılamaktı ki bu da kalpleri yumuşacık
yapan, son derece insancıl bir uygulamaydı; yeryüzünde
para için işlenebilecek en korkunç suçlardan biri -ve atalarımızdan
kalan bir başka bilgelik örneği- olan para karşılığı
insan öldürme suçunu işleyenlere bu ceza verilirdi. Netice
itibarıyla, o günlerde Old Bailey, "Var olan, doğru olandır"
ahlaki ilkesinin en mutena örneği gibiydi; bu aforizma kesin
bir hüküm belirtmekle beraber kolaycıydı da çünkü tarihte
75
Charles Dickens
yapılmış olan hiçbir şeyin yanlış olmayacağı gibi sorunlu bir
çıkarımı görmezden gelmekteydi.
Kalabalıklar içerisinde sessizce yolunu açmaya alışkın
olan haberci, bu çirkin sahnenin her yanını kaplamış olan,
hastalık saçan kalabalığın içerisinden geçerek aradığı kapıya
ulaştı ve notu kapının üzerindeki kapaktan içeriye uzattı.
O günlerde insanlar, Old Bailey'de olan biteni izlemek için,
tıpkı Bedlam'daki akıl hastanesinde hastaları izlemek için
olduğu gibi para öderlerdi; tek fark Old Bailey'deki eğlencenin
daha fazla talep görmesiydi. Bu sebeple Old Bailey'de
sanıkların girdiği ve her zaman ardına kadar açık duran
kapı dışındaki tüm kapılar yoğun güvenlik önlemleriyle kapalı
tutulurdu.
Kapı kısa bir gecikme ve duraksamanın ardından gönülsüzce
açıldı ve Mr. Jerry Cruncher güçbela mahkeme salonuna
girdi.
Yanındakilerden birine fısıldayarak, "Ne oluyor? " diye
sordu.
"Daha bir şey olmadı. "
"Ne olacak peki? "
"Vatana ihanet davası. "
" Bedenini dörde bölme cezası verecekler yani."
"Aynen öyle," dedi adam zevkten dört köşe, "Önce asılacak
ama ölmeden indirilip karnı deşilecek ve bağırsakları
çıkarılıp gözlerinin önünde ateşe atılacak. Sonra kafası kesilecek,
sonra da bedeni dört parçaya ayrılacak. Cezası bu. "
Jerry, " Suçlu bulunursa demek istiyorsunuz sanırım, öyle
değil mi? " diyerek koşulu hatırlattı.
"Suçlu bulunacaktır," dedi adam, " bundan şüpheniz olmasın."
O an Mr. Cruncher'ın dikkati, elinde bir notla Mr.
Lorry'ye doğru giden kapı görevlisine kaydı. Mr. Lorry
peruklu birtakım beylerle birlikte bir masada oturuyordu;
yakınlarında, önünde dev bir kağıt yığını bulunan savunma
76
İki Şehrin Hikayesi
avukatı vardı; karşısındaysa elleri ceplerinde duran ve Mr.
Cruncher'ın ne zaman baksa mahkeme salonunun tavanını
izlerken yakaladığı bir başka peruklu beyefendi vardı. Jerry,
ancak birkaç kez yüksek sesle öksürüp çenesini sıvazladıktan
ve eliyle işaret ettikten sonra kendisini görebilmek için
ayağa kalkmış olan Mr. Lorry'nin dikkatini çekmeyi başarabildi;
Mr. Lorry onu görünce sessizce başını sallayıp tekrar
yerine oturdu.
Az önce konuştuğu adam, " Onun bu davayla ne alakası
var? " diye sordu.
" Biliyorsam ne olayım, " dedi Jerry.
"Peki sizin bu davayla ne alakanız var diye sorsam? "
" Onun cevabını da biliyorsam ne olayım, " dedi Jerry.
Yargıcın içeriye girmesiyle oluşan hareketlenme ve sonrasındaki
yerleşme telaşıyla konuşmaları yarım kaldı. Tüm salonun
dikkati sanık kürsüsüne yönelmişti. Orada bekleyen
iki gardiyan dışarı çıkıp mahkumu getirdiler ve parmaklıklı
bölüme koydular.
Tavanı inceleyen peruklu beyefendi dışında salondaki
herkes gözlerini dikmiş adamı seyrediyordu. Salondaki tüm
insanların nefesleri, bir deniz, bir rüzgar ya da bir alev gibi
dört bir yandan kuşatmıştı adamı. Sütunların arkasından ve
köşelerden meraklı yüzler adamı görebilmek için uzanıyordu;
arka sıradakiler adamın saçının tek bir telini bile gözden
kaçırmamak adına ayağa kalkmışlardı; ayakta duranlar ellerini
öndekilerin omuzlarına koyuyor, ne pahasına olursa
olsun adamın her yerini görebilmek için parmak uçlarında
yükseliyor, pencere pervazlarına, hatta ne olduklarına dair
fikir sahibi olmadıkları şeylerin üzerine tırmanıyorlardı.
Son grupta yer alan Jerry kirpi saçlarıyla Newgate'in sivri
demirli duvarlarının canlı bir parçası gibi dikiliyordu; mahkeme
salonuna gelmeden içtiği biranın kokusu, diğer bira,
cin, çay, kahve kokulu nefeslerle birlikte dalga dalga yayılıp
mahkumun olduğu yere ulaşıyor, adamın hemen arkasında-
77
Charles Dickens
ki kocaman pencerelerin camında leş gibi buğu ve damlacıkların
oluşmasına sebep oluyordu.
Tüm bu bakışların ve curcunanın nesnesi yirmi beş yaşlarında,
yapılı, yakışıklı, yanakları güneşten yanmış, koyu
renk gözlü genç bir adamdı. Genel görünümü itibarıyla tam
bir beyefendiydi. Üzerinde siyah ya da koyu füme rengi sade
kıyafetler vardı ve uzun, koyu renk saçları, güzel olsun diye
değil, önüne gelip rahatsız etmesin diye bir kurdeleyle ensesinde
toplanmıştı. Hani iç dünyamıza dair duygular kendilerini
bir şekilde vücutta dışa vururdu ya, içinde bulunduğu
durum dışarıya, kahverengi yanaklarındaki solgunluk olarak
yansıyordu; ruh hali, güneşin etkisinden daha baskındı.
Bunun dışında epey sakin görünüyordu; yargıcı eğilerek selamlamış,
sessizce beklemeye koyulmuştu.
Adama yönelen tüm bu ilgi ve meraklı bakışlar, insanlıktan
gurur duymayı güçleştirecek cinstendi. Orada ezkaza
çok daha hafif bir ceza alma ihtimaliyle bulunuyor olsaydı
-hatta o acımasız işkence aşamalarının bir tanesinden bile
yırtabilme ihtimali bulunsaydı- işin tüm büyüsü bozulacaktı.
Arzu edilen manzara, ölüme mahkum edilen bedenin
fütursuzca işkence görmesiydi; tüm bu heyecanın kaynağı,
hafızalardan silinmeyecek olan bu yaratığın bedeninin parçalanıp
lime lime edilecek olmasıydı. Her ne kadar farklı
kılıflar uydurup kendilerini kandırmaya çalışsalar da, seyredenlerdeki
bu ilginin temelinde yatan duygu canilikti.
" Sessizlik! " diye bağrıldı. Charles Darnay bir önceki
günkü duruşmada kendisine yöneltilen, yüceler yücesi,
haysiyetli, muhteşem vesaire vesaire olan prensimiz, Kral
Hazretleri'ne ihanet suçlamasını "Suçsuz" olduğu gerekçesiyle
reddetmişti; iddianameye göre söz konusu şahıs, çeşitli
kereler ve farklı şekillerde, Fransa Kralı Louis'ye, yüceler
yücesi, haysiyetli, muhteşem vesaire vesaire olan kralımızla
yaptığı savaşta yardım etmek suretiyle ihanet etmişti. Diğer
bir deyişle, yüceler yücesi, haysiyetli, muhteşem vesaire vesaire
olan kralımızla, Fransa Kralı Louis'nin hakimiyetindeki
78
İki Şehrin Hikayesi
topraklar arasında gidip gelerek, yüceler yücesi, haysiyetli,
muhteşem vesaire vesaire olan kralımızın Kanada ve Kuzey
Amerika'ya göndermeyi düşündüğü birliklerle ilgili birtakım
bilgileri Fransa Kralı Louis'ye haince, riyakarca, alçakça -ve
daha kimbilir hangi iğrenç sebeplerle- vermişti. Konuşmada
geçen hukuk terimleri Jerry'nin kirpi saçlarını daha da diken
diken ettiyse de bu kadarını anlayabildiği için kendince
büyük bir tatmin yaşamıştı; anlayabildiği kadarıyla tekrar
tekrar adı geçen ve tam karşısında durmakta olan Charles
Darnay yargılanmaktaydı, jüri yemin ediyordu ve başsavcı
konuşma yapmaya hazırlanıyordu.
O esnada seyredenlerin zihninde asılmakta, kellesi koparılmakta
ve bedeni dört parçaya ayrılmakta olan (ve bu
durumun bilincindeki) sanık, ne korkmuş görünüyor ne de
bu durumu bir gösteriye çevirmeye çalışıyordu. Sakin ve
dikkatliydi; açılış prosedürünü ağırbaşlı bir ilgiyle izliyordu.
Ellerini önündeki tahtaya öyle soğukkanlı bir biçimde dayamıştı
ki serpiştirilen otlardan bir tanesi bile yerinden kımıldamamıştı.
Hapishane kokusu kırılsın ve taşınan ateşli
hastalıklara karşı önlem olsun diye mahkeme salonuna şifalı
otlar serpilmiş, sirke dökülmüştü.
Mahkumun üzerine ışık vursun diye kafasının üzerine
ayna konmuştu. Bu aynaya nice hainlerin, garibanların bedenleri
yansımıştı da, hem aynadaki hem de yeryüzündeki
mevcudiyetleri yitip gitmişti. Okyanusun, ölülerini bir gün
geri vereceği gibi,3 bu ayna da bir zamanlar yansıtmış olduğu
bedenleri geri getirseydi, şu sefil yer hayaletten geçilmezdi.
Aynanın türlü türlü iğrençliklere ve rezilliklere tanık
olması fikri mahkumun da aklından geçiyor olmalıydı. Duruşunu
hafifçe değiştirdiğinde yüzüne vuran ışık huzmesini
fark edince yukarı baktı; aynadaki yansımasını görünce
yüzü kıpkırmızı oldu ve dayandığı tahtanın üzerindeki otları
sağ eliyle kenara itti.
Yeni Ahit, Vahiy, 20: 1 3 . (e.n.)
79
Charles Dickens
Sol tarafta bir hareketlenme oldu ve sanık, yüzünü o tarafa
çevirdi. Bakışları, gözleriyle hemen hemen aynı hizada
olan, yargıç kürsüsünde oturan iki kişinin üzerinde sabitlendi;
sanığın tavrı öylesine değişmişti ki onu izleyen tüm gözler
anında o iki kişiye çevrilmişti.
Bakışlarını farklı yöne çeviren seyircilerin gördüğü iki
kişi, yirmi yaşlarında genç bir hanımla onun babası olduğu
aşikar olan bir beyefendiydi; bembeyaz saçlarıyla son derece
dikkat çekici olan adamın yüzünde tanımlaması zor bir duygu
yoğunluğu vardı; yüzü canlı bir ifadeden yoksundu, daha
ziyade tefekküre dalmış, kendi kendine konuşan birinin yüz
ifadesine sahipti. Bu mevcut ifadesiyle yaşlı görünüyordu;
oysa bu ifade -o an kızıyla konuşurken olduğu gibi- dağıldığında
henüz ömrünün baharını geride bırakmamış, yakışıklı
bir adama dönüşüyordu.
Yanında oturan kızı, bir elini adamın koluna geçirmişti,
diğer eliyleyse kolunu sımsıkı tutuyordu. Hem manzaranın
korkunçluğu yüzünden hem de sanığa duyduğu acıma duygusundan
dolayı babasına iyice sokulmuştu. İçini kaplayan
dehşet ve şefkat duygularını dışa vuracak şekilde çatılmış
alnı, o an için gözünün, sanığın içinde bulunduğu tehlikeli
durumdan başka bir şey görmediğini söylüyordu. Genç hanımın
yüzündeki bu ifade öylesine çarpıcı, yoğun ve doğaldı
ki, sanığa zerre kadar acımayan seyirciler bile onun bu halinden
etkilenmişlerdi. Salondan fıısıltılar yükselmeye başlamıştı:
"Kimmiş bunlar? "
Bir yandan kendi çapında gözlemler yapan, bir yandan
da parmağındaki pası emerek çıkarmaya çalışan haberci
Jerry, bu kişilerin kim olduğunu öğrenebilmek için başını
uzatarak kulak kabarttı. Kalabalık, soruyu kulaktan kulağa
fısıldayarak en yakın görevliye iletmiş, cevap, nispeten daha
yavaş geri dönmüş ve nihayet Jerry'ye ulaşmıştı.
"Şahitlermiş. "
"Hangi tarafın şahitleri? "
80
İki Şehrin Hikayesi
"Karşı tarafın. "
"Kime karşılarmış? "
"Sanığa."
Bakışlarını kalabalığın topluca bakmakta olduğu yere
çeviren yargıç, şahitleri çağırıp arkasına yaslandı ve başsavcı
ipini eğirmek, baltasını bilemek ve çivilerini darağacına çakmak
üzere ayağa kalktığında, hayatı iki dudağının arasında
olan adama gözlerini hiç ayırmadan bakmaya başladı.
8 1

Üçüncü Bölüm
Hayal Kırıklığı
Başsavcı, jüriye, karşılarındaki sanığın, genç yaşına rağmen,
bedelini canıyla ödeyeceği vatana ihanet suçunda epey
deneyimli olduğunu hatırlatma zorunluluğu hissetti. Halk
düşmanlarıyla münasebeti ne bugünlük ne dünlük ne de bir
önceki senelik bir meseleydi. Mahkumun uzun zamandır
Fransa ile İngiltere arasında gidip geldiği ve hesabını açıkça
veremediği birtakım gizli işler çevirdiği kesindi. Eğer vatana
ihanet dört bir yana yayılmış olsaydı (ne mutlu ki böyle
bir şey söz konusu değildi) onun bu yaptığı şeydeki gerçek
kötülük ve suç hiçbir zaman ortaya çıkmayabilirdi. Neyse
ki Tanrı, hiçbir şeyden korkusu olmayan, günahsız bir kulunun
yüreğine, mahkumun çevirdiği işleri ortaya çıkarıp
bunları Majesteleri'nin vekiline ve şerefli Kraliyet Danışma
Meclisi'ne dehşet içinde açıklama cesaretini koymuştu. Bu
vatansever kahraman az sonra huzurlarında olacaktı. Hem
konumu hem de davranışları açısından yüce bir kişilikti. Bir
zamanlar sanıkla arkadaş olmasına rağmen, aynı zamanda
hem hayırlı hem de hayırsız olarak nitelendirebileceğimiz
bir anda onun alçaklığını fark edince, onu arkadaş deyip
bağrına basmak yerine, hain diye vatanının kutsal sunağında
kurban etmişti. Antik Yunan ve Roma'da olduğu gibi,
8 3
Charles Dickens
İngiltere'de de halka hizmet etmiş kişilerin heykeli dikilseydi,
bu pırıl pırıl vatandaşın da muhakkak heykeli dikilirdi.
Fakat böyle bir hüküm olmadığı için heykeli dikilmeyecekti.
Şairlerin de ifade ettiği gibi, Erdem, özellikle de vatanseverlik
ya da vatan aşkı olarak bilinen o parlak Erdem, bulaşıcıydı.
(Başsavcı burada jüri üyelerinin bu dizeleri kelimesi
kelimesine ezbere bildiklerinden emin olduğunu belirtmiş
olsa da jüri üyelerinin yüzünde, bu şiirlere dair hiçbir şey
bilmediklerini ele veren bir utanç ifadesi vardı. ) Kral adına
şahitlik yapacak olan, o saflık ve kusursuzluk abidesi insan
-kendisinden herhangi bir vesileyle bahsetmek bile bir onurdu-
sanığın hizmetçisiyle irtibata geçip ona, efendisinin masasının
çekmecelerini ve ceplerini karıştırıp sakladığı belgeleri
çalma konusunda kutsal bir kararlılık aşılamıştı. Her ne
kadar (başsavcı) kendisini, bu hayranlık duyulacak uşakla
ilgili aşağılayıcı birtakım sözler duymaya hazırlamış olsa da,
bu kişiyi kendi öz kız ve erkek kardeşlerinden üstün tuttuğunu,
onu kendi anne babasından daha çok saydığını belirtmeden
geçemeyecekti. Bu sebeple, jüri üyelerini de aynı hislerle
hareket etmeye davet etti. Bu iki şahidin sunacağı deliller, ele
geçirilen diğer belgelerle birleşince, sanığın, Majesteleri'nin
birlikleriyle ilgili listelere ve bu birliklerin hem karada hem
de denizde ne şekilde hazırlık yaptığına ilişkin bilgilere sahip
olduğu ve bu bilgileri devamlı surette düşman kuvvetlerine
sızdırdığı şüpheye yer bırakmayacak şekilde açığa çıkacaktı.
Her ne kadar bu listelerin sanığın el yazısıyla yazılmış
olduğu ispat edilememiş olsa da bu detay önem arz etmiyordu;
aslına bakılırsa bu durum, sanığın suçunu örtbas etmekteki
maharetini göstermesi bakımından, dava açısından
olumluydu. Delil beş sene öncesine dayanıyordu ve sanığın
daha o zamanlar bile, yani İngiliz ve Amerikan ordularının
ilk çatışmalarından birkaç hafta öncesinde bile bu tür habis
eylemlerle iştigal ettiğini gösteriyordu. Tüm bu sebeplerden
dolayı, başsavcı, vatana sadakatlerinden ve sorumluluk sa-
84
İki Şehrin Hikayesi
hibi oluşlarından zerre kadar şüphe etmediği jüri üyelerinin,
sanığı suçlu bulup, bu durumdan hoşlansalar da hoşlanmasalar
da, ölüm fermanını imzalamaları gerektiğini düşünüyordu.
Bu sanığın kellesi uçurulmadıkça ne jüri üyeleri
başlarını yastığa huzurla koyabilirdi, ne karılarının başlarını
yastığa huzurla koymasını kaldırabilirdi, ne de çocuklarının
başını yastığa huzurla koymasına tahammül edebilirdi; özetle,
bu sanığın kellesi gitmedikçe kimsenin başını yastığa huzurla
koyması gibi bir durum söz konusu olamazdı. Başsavcı
sözlerini, aklına gelen her türlü değeri tekrar tekrar sayarak,
sanığın kellesini talep ettiğini ifade ederek bitirdi; zaten ortaya
attığı tüm bu iddialar sebebiyle sanık kendisi için çoktan
ölmüştü, yani yok hükmündeydi.
Başsavcı konuşmasını bitirdiğinde mahkeme salonunda
bir uğultu başladı; sanki mahkumun tepesine devasa bir karasinek
bulutu üşüşmüştü de ona ne olacağını öğrenmeye
çalışıyordu. Uğultu dindiğinde o müthiş vatansever şahit
kürsüdeki yerini almıştı.
Başsavcı yardımcısı, amirinin gösterdiği yolu takip ederek
John Barsad isimli vatansever beyefendiyi sorgulamaya
başladı. Bu tertemiz, asil ruhlu beyefendinin hikayesi tıpkı
başsavcının ortaya koyduğu gibiydi; eleştirilebilecek tek husus,
hikayelerin birbirine gereğinden fazla benziyor oluşuydu.
Beyefendi, tam o asil yüreğindeki yükten kurtulmuş halde
büyük bir tevazuyla kenara çekilecekken, Mr. Lorry'nin
yakınında oturan, önünde kağıt yığını olan peruklu beyefendi
ona birkaç soru sormak istedi. Karşılarında oturan
peruklu beyefendiyse hala mahkeme salonunun tavanını
seyrediyordu.
Sorular şunlardı: Hiç casusluk yapmış mıydı? Hayır,
yapmamıştı, bu mesnetsiz imadan hoşlanmamıştı. Yaşamını
neyle idame ediyordu? Kendine ait mülkleri vardı. Bu
mülkler neredeydi? Yerlerini tam olarak hatırlayamıyordu.
Bu mülkler nelerdi? Bu kimseyi ilgilendirmezdi. Bu mülkle-
85
Charles Dickens
ri miras yoluyla mı edinmişti? Evet, öyleydi. Kimden miras
kalmıştı? Uzak bir akrabadan. Çok mu uzak bir akrabaydı
bu? Epey uzaktı. Hiç hapse girmiş miydi? Tabii ki hayır. Peki
hiç borçlular hapishanesinde yatmış mıydı? Bunun konuyla
ne ilgisi olduğunu anlayamamıştı. Hiç borçlular hapishanesinde
yatmış mıydı? Al işte, yine soruyordu. Kalmış mıydı?
Evet. Kaç kere? İki üç kere. Beş altı kere kalmış olabilir
miydi? Olabilirdi. Mesleği neydi? O bir beyefendiydi. Hiç
dayak yemiş miydi? Olabilirdi. Sık sık dayak yer miydi?
Hayır. Hiç tekmelenerek merdivenlerden aşağı yuvarlanmış
mıydı? Kesinlikle hayır; bir keresinde merdivenlerin başında
tekme yemişti ama aşağıya kendi isteğiyle yuvarlanmıştı. O
tekmeyi, zar atarken hile yaptığı için mi yemişti? Saldırıyı
gerçekleştiren ayyaş yalancının iddiası bu yöndeydi fakat
bu doğru değildi. Doğru olmadığına dair yemin edebilir
miydi? Elbette. Kumarda hile yaparak geçimini sağladığı
olmuş muydu? Asla. Peki kumar oynayarak geçimini sağladığı
olmuş muydu? Diğer beylerden fazla değil. Hiç bir
mahkumdan borç almış mıydı? Evet. Borcunu geri ödemiş
miydi? Hayır. Mahkumla olan yakınlığı -aslında pek de yakın
değillerdi- posta arabası, han ya da posta vapurunda,
mahkumun zoruyla gerçekleşen sohbetlerden fazlasını içeriyor
muydu? Hayır. Mahkumu elinde bu listelerle gördüğünden
emin miydi? Kesinlikle. Bu listelerle ilgili başka bir şey
biliyor muydu? Hayır. Bu listeleri kendisi hazırlamış olabilir
miydi? Hayır. Bu delillerin karşılığında almayı beklediği bir
şey var mıydı? Hayır. Düzenli olarak birilerine tuzak kurmak
karşılığında devletten para alıyor muydu? Daha neler!
Tabii ki hayır. Peki başka bir iş karşılığında devletten para
alıyor muydu? Yok artık! Tabii ki hayır. Yemin edebilir miydi?
Hem de defalarca. Bunu yapmasının vatanseverlik dışında
bir sebebi var mıydı? Kesinlikle hayır.
Erdemli uşak Roger Cly da kürsüye çıkarak son sürat yemin
etti. Dört sene önce tüm saflığı ve iyi niyetiyle sanığın
8 6
İki Şehrin Hikayesi
hizmetinde çalışmaya başlamıştı. Calais vapurunda sanığa,
işbitirici bir yardımcı isteyip istemediğini sormuş, sanık da
onu işe almıştı. Sanıktan bu işi isterken kesinlikle ona acıdığı
için yardım etmek amacıyla yapmasını istememişti; böyle bir
şey aklından bile geçmemişti. Kısa bir süre sonra sanıktan
şüphelenip hareketlerini gözlemlemeye başlamıştı. Seyahate
çıkmadan önce kıyafetlerini hazırlarken ceplerinde bu tür listeleri
defalarca görmüştü. Bu listeleri sanığın çalışma masasının
çekmecesinden almıştı. Listeler yalnızca çekmecedekilerden
ibaret değildi. Daha önce aynı listeleri Calais'de, benzer
listeleriyse hem Calais hem de Boulogne'da Fransız beyefendilere
gösterdiğine şahit olmuştu. Vatanını seviyordu ve böyle
bir şeye asla tahammül edemezdi, bu yüzden yetkililere haber
vermesi gerekiyordu. Hiçbir zaman gümüş bir çaydanlığı çalmakla
suçlanmamıştı; bir keresinde bir hardal kasesiyle ilgili
bir iftiraya maruz kalmışsa da sonradan kasenin gümüş değil,
sadece kaplama olduğu anlaşılmıştı. Son şahidi yedi sekiz
yıldır tanıyor oluşu da tamamen tesadüftü. Bunu tuhaf bir
tesadüf olarak addetmiyordu; tesadüf denen şey zaten tuhaf
olurdu. Bu olayda onu harekete geçiren tek şeyin vatanseverlik
duygusu oluşunda da herhangi bir tuhaflık göremiyordu;
o gerçek bir İngilizdi, damarlarında İngiliz kanı akıyordu ve
pek çok insanın da onun gibi olduğunu umut ediyordu.
Karasinekler tekrar vızıldamaya başladı ve başsavcı, Mr.
Jarvis Lorry'yi çağırdı.
"Mr. Jarvis Lorry, Tellson Bankası'nda mı çalışıyorsunuz?
"
" Evet. "
" Bin yedi yüz seksen beş yılının Kasım ayında bir cuma
gecesi, iş sebebiyle, bir posta arabasıyla Londra'dan Dover'a
seyahat ettiniz mi? "
" Ettim. "
"Arabada sizden başka yolcu var mıydı? "
"İki kişi vardı. "
8 7
Charles Dickens
" Bu kişiler gece yolda arabadan indiler mi? "
"İndiler. "
"Mr. Lorry, sanığa iyice bakın. O iki yolcudan biri o
muydu? "
" Buna net bir cevap vermem çok zor. "
"Peki sanık, o iki yolcudan birine benziyor mu? "
" Çok karanlık bir geceydi ve yolcuların ikisi de sımsıkı
sarınmıştı; ayrıca kimse kimseyle ilgilenmiyordu, bu yüzden
bu soruya cevap vermem çok zor. "
"Mr. Lorry, sanığa tekrar dikkatle bakın. Sanığın tıpkı
o iki yolcu gibi sarınıp sarmalanmış olduğunu hayal edin,
cüsse ve endam açısından, o iki yolcuyla hiçbir benzerliğinin
olmadığını söyleyebilir misiniz? "
"Hayır. "
"Peki sanığın, o iki yolcudan biri olmadığına yemin edebilir
misiniz Mr. Lorry? "
"Hayır. "
"O halde sanığın, o iki yolcudan biri olabileceğini ifade
ediyorsunuz. "
"Evet. Fakat o iki yolcunun da -tıpkı benim gibi- haydutlardan
korktuğunu hatırlıyorum, oysa sanığın hiç de
korkak bir hali yok. "
"Hiç korkuyormuş numarası yapan birini gördünüz mü
Mr. Lorry? "
" Gördüm."
"Mr. Lorry, sanığa tekrar dikkatlice bakın. Onu daha
önce görmüş müydünüz? "
" Görmüştüm. "
"Ne zaman? "
"O yolculuktan birkaç gün sonra Fransa'dan dönerken,
sanık, Calais'de benim bindiğim posta vapuruna bindi ve
beraber yolculuk yaptık. "
"Vapura saat kaçta bindi? "
"Gece yarısını biraz geçmişti. "
8 8
İki Şehrin Hikayesi
"Yani gecenin köründe. Bu vakitsiz saatte vapura binen
tek yolcu o muydu? "
"Ne tesadüftür ki evet. "
"Tesadüfü boş verin Mr. Lorry. Gecenin köründe vapura
binen tek kişi o muydu? "
"Evet. "
"Mr. Lorry, yalnız mı seyahat ediyordunuz, yoksa yanınızda
biri var mıydı? "
"İki yol arkadaşım vardı. Bir beyefendi ve bir hanımefendi.
Onlar da buradalar. "
"Tamam. Sanıkla aranızda herhangi bir konuşma geçırıiş
miydi? "
"Pek sayılmaz. Fırtına vardı, yol uzun ve zorluydu; ben
de bir kıyıdan diğer kıyıya varana dek, tüm yol boyunca bir
koltuğa uzanıp uyumuşum."
"Miss Manette! "
Bir kez daha salondaki herkesin bakışlarını üzerinde toplayan
genç hanım ayağa kalktı. Babası da onunla birlikte
kalktı; genç hanımın eli hala babasının kolundaydı.
"Miss Manette, sanığa bakın."
Sanık için böylesi bir gençliğe, güzelliğe ve şefkatli bakışlara
maruz kalmak, tüm o kalabalığın bakışlarına maruz
kalmaktan çok daha zordu. O an, sanki tüm o meraklı bakışlardan
uzak, o genç hanımla baş başa mezarının başında
duruyorlardı ve salondaki kalabalık kitlenin varlığı onu
sakinleştirmeye yetmiyordu. Sağ eliyle, önündeki tahtarıın
üzerinde duran otları hayali bir bahçedeki çiçek yatağına
serpiştirdi; nefes alıp verişini kontrol altına alıp düzenlemeye
çalışırken titreyen dudaklarının tüm rengi çekilmiş, kalbine
firar etmişti. Sineklerin vızıltısı yine yükselmişti.
"Miss Manette, sanığı daha önce görmüş müydünüz? "
"Evet efendim. "
"Nerede? "
"Az önce bahsi geçen posta vapurunda, aynı vesileyle· "
8 9
Charles Dickens
"Az önce bahsi geçen hanım sizsiniz bu durumda. "
"Ah, evet, ne yazık ki öyleyim. "
Genç hanımın sevgi dolu, ağlamaklı sesi, yargıcın hiç de
ahenkli olmayan sesiyle verdiği sert cevapta kaybolup gitti:
"Size sorulan soruya cevap verin, yorum yapmayın. "
"Miss Manette, Manş Denizi'ni geçtiğiniz yolculuk esnasında,
sanıkla aranızda herhangi bir konuşma geçti mi? "
"Evet efendim. "
"Anlatın. "
Genç hanım, salondaki derin sessizliği bölerek cılız bir
sesle anlatmaya başladı:
"Bu beyefendi vapura bindiğinde ... "
Yargıç kaşlarını çatarak, "Sanık demek istiyorsunuz herhalde,"
dedi.
"Evet efendim. "
"O zaman sanık deyin. "
"Sanık vapura bindiğinde, babamın," b u sırada yanında
durmakta olan babasına dönüp sevgiyle bakmıştı, "son derece
bitkin ve sağlıksız olduğunu fark etti. Babam öyle halsizdi
ki onu dışarı çıkarmaya korktuğum için güvertede, kamara
merdivenlerinin yakınında ona bir yatak yapmış ve onunla
ilgilenebilmek için yanına oturmuştum. O gece vapurda dördümüzden
başka yolcu yoktu. Sanık büyük bir nezaketle,
babamı soğuktan ve rüzgardan koruyabileyim diye yapmam
gerekenleri göstermek için benden izin istedi. Ben babamı
nasıl koruyacağımı bilemiyordum, limandan ayrıldığımızda
rüzgarın ne yönden eseceğini bile tahmin edememiştim.
Bana yardım etti. Babamın durumuyla ilgili derin bir nezaket
ve iyilikseverlik sergiledi; bunu tüm samimiyetiyle yaptığından
eminim. Böylelikle onunla konuşmaya başladık. "
"Müsaadenizle sözünüzü keseceğim. Vapura yalnız mı
binmişti? "
"Hayır. "
"Yanında kaç kişi vardı? "
90
İki Şehrin Hikayesi
"İki Fransız beyefendi vardı. "
"Birbirleriyle konuştular mı? "
"Fransız beylerin kendi gemilerine binmesi gereken son
ana kadar konuştular. "
"Bu listelere benzer birtakım kağıtları alıp verdiler mi? "
"Aralarında kağıt alışverişi oldu fakat kağıtların ne olduğunu
bilmiyorum. "
"Kağıtların görünüşü ve boyutları bunlara mı benziyordu?
"
"Olabilir fakat çok yakınımda fısıldaştıkları halde emin
değilim; asılı olan lambanın ışığından faydalanabilmek için
kamaralara inen merdivenlerin başında duruyorlardı, lambanın
ışığı çok cılızdı ve çok alçak sesle konuşuyorlardı, ne
konuştuklarını duyamadım, sadece kağıtlara baktıklarını
görebildim. "
"Sanıkla konuşmanıza dönelim Miss Manette. "
" Sanık -çaresizliğimden kaynaklı olsa gerek- son derece
güven verici, nazik ve iyiydi, babama da çok yardımcı
olmuştu," dedi. Gözyaşlarına boğularak, "Umarım bugün
ona zarar verecek bir şey yapmıyorumdur; o zaman ona
olan borcumu ödeyemem," diye ekledi.
Karasineklerin vızıltısı yine başladı.
"Miss Manette, eğer sanık şahitlik etmenin sizin açınızdan
kaçma seçeneği olmayan bir görev olduğunu -ve bunu
yapmak zorunda olduğunuzu- anlayamıyorsa, onda bir tuhaflık
var demektir. Lütfen devam edin."
" Bana, başını belaya sokabilecek türden, hassas ve meşakkatli
bir meseleyle ilgili seyahat etmekte olduğunu, bu
yüzden de takma isim kullandığını söyledi. Bu iş için birkaç
günlüğüne Fransa'ya gittiğini ve uzun süre, belli aralıklarla
fransa ve İngiltere arasında gidip gelmesinin gerekli olabileceğini
söyledi. "
"Arnerika'yla ilgili bir şey söyledi mi Miss Manette? Dikkatli
düşünün. "
9 1
Charles Dickens
"Bana, iki ülke arasındaki anlaşmazlığın ne şekilde başladığını
açıklamaya çalıştı ve İngiltere'nin tavrını hatalı ve
saçma bulduğunu belirtti. Bir de şakayla karışık, George
Washington'un tarihe en az III. George kadar önemli bir
şahsiyet olarak geçebileceğini ilave etti. Fakat bu söylediğinde
herhangi bir art niyet yoktu; gülerek, muhabbet olsun
diye söylemişti. "
Heyecanlı bir sahnede, tüm meraklı bakışları üzerinde
toplamış olan başrol oyuncusunun yüzündeki güçlü ifadeler,
istemdışı olarak seyirciler tarafından taklit edilir. Genç
hanımın 2.lnında şahitlik yaparken acı yüklü bir endişe ve
dikkat ifadesi vardı; yargıcın not alması için konuşmasına
ara verdiği anlarda, sözlerinin yarattığı etkiyi anlayabilmek
için hem savunmaya hem de iddia makamına bakıyordu.
Salonun dört bir köşesindeki seyircilerin yüzlerinde de aynı
ifade vardı; Yargıç, George Washington'la ilgili o fevkalade
dalaleti duyup kafasını notlarından kaldırdığı zaman seyircilerin
pek çoğunun alnındaki ifadenin, adeta birer ayna gibi
şahidinkini yansıttığını fark etmişti.
Başsavcı, tedbir ve usul açısından genç hanımın babası,
Doktor Manette'in çağrılması gerektiğini belirtti. Böylece
Doktor Manette kürsüye davet edildi.
"Doktor Manette, sanığa bakın. Onu daha önce hiç görmüş
müydünüz? "
" Bir kere gördüm. Londra'daki evime gelmişti. Üç, üç
buçuk yıl kadar önceydi. "
"Posta vapurunda sizinle seyahat eden, kızınızla konuşan
kişi o muydu? "
"İkisini de hatırlayamıyorum efendim. "
"Hatırlayamamanızın özel bir sebebi var mı acaba? "
Doktor Manette alçak sesle, "Var, " diye cevap verdi.
"Son derece talihsiz bir biçimde, kendi vatanınızda, yargılanmaksızın,
hatta hiçbir suçla itham edilmeksizin uzun
süre hapis yattığınız doğru mudur Doktor Manette? "
92
İki Şehrin Hikayesi
Doktor Manette mahkeme salonundaki tüm yürekleri
dağlayan bir ses tonuyla, "Hem de çok uzun süre," diye cevap
verdi.
"Bahsi geçen günde hapisten yeni mi çıkmıştınız? "
"Öyle diyorlar. "
"O günü hiç hatırlayamıyor musunuz? "
"Hiç. Zihnimde belli bir zaman dilimine dair -sürenin
ne kadar olduğunu tam olarak bilmiyorum- hiçbir anı yok;
hapishanede kendi kendime ayakkabı yapmaya başladığım
zamandan, kendimi Londra'da sevgili kızımla yaşar bulduğum
zamana kadarki zaman dilimine dair hiçbir şey hatırlayamıyorum.
Kızımı ancak, Yüce Tanrı bana akli melekelerimi
tekrar bağışladığı zaman hatırlayabildim; gerçi sorsanız,
nasıl hatırlayabildiğimi bile anlatamam çünkü hatırlama
sürecine dair de bir anım yok."
Başsavcı yerine oturdu, sonra baba kız da yerlerine geçtiler.
Bu sırada davanın seyrinde beklenmedik bir gelişme
oldu. Mevcut deliller, sanığın beş sene önce bir cuma gecesi,
kimliği tespit edilemeyen, hain planlar yapan bir başka
􀐈ahısla birlikte Dover posta arabasına bindiğini, gece zifiri
karanlıkta arabadan inip yaklaşık on iki millik bir yolu geri
dönerek bir garnizon ve tershaneye gittiğini ve orada birtakım
bilgiler topladığını gösteriyordu. Daha sonra, sanığı,
söz konusu garnizon ve tershanenin bulunduğu kasabada,
bir otelin çay salonunda başka birini beklerken gördüğünü
iddia eden bir şahit kürsüye çağrıldı. Sanığın avukatı, şahidi
uzun uzadıya çapraz sorguya çektiyse de, sanığı başka bir
yerde görmemiş olduğu dışında herhangi bir bilgi elde edemedi.
Tam o esnada, tüm duruşma süresince mahkeme salonunun
tavanını incelemiş olan peruklu beyefendi, küçük bir
kağıt parçasına bir iki kelime karalayıp kağıdı buruşturarak
avukata fırlattı. Verdiği ilk arada kağıt parçasını açan avukat,
büyük bir ilgi ve merakla sanığa baktı.
93
Charles Dickens
" Gördüğünüz kişinin sanık olduğundan emin olduğunuzu
mu söylüyorsunuz? "
Şahit öyle olduğundan emindi.
"Sanığa çok benzeyen birini gördünüz mü hiç? "
Şahit, karıştıracak kadar çok benzeyen birini görmediğini
belirtti.
Avukat, kağıdı fırlatan beyefendiyi işaret ederek, " Bir şurada
oturan meslektaşıma bakın, sonra bir de sanığa bakın.
Ne dersiniz? Birbirlerine çok benzemiyorlar mı? "
Pespaye değilse de en azından hırpani ve özensiz görünümünü
saymazsak, bu meslektaş, sanığa sahiden de
yalnızca şahidi değil, salonda bulunan herkesi şaşırtacak
derecede çok benziyordu.Yargıcın, meslektaştan peruğunu
çıkarmasını rica etmesi üzerine bu benzerlik daha da açık
bir biçimde gözler önüne serildi. Yargıç, Mr. Stryver'a (sanık
avukatına), Mr. Carton'ı da (meslektaşının adı buydu)
vatana ihanetten yargılayıp yargılamayacaklarını sordu.
Mr. Stryver, yargıca "hayır" diye cevap verdi fakat şahide,
şunlara benzer sorular yöneltti: Bir kez olan bir şeyin tekrarlanma
olasılığı var mıydı; acaba bu iki kişi arasındaki
benzerliği daha önce fark etmiş olsaydı bu kadar peşin hükümlü
olur muydu, ya da benzerliği gördükten sonra hala
bu kadar kendinden emin konuşabiliyor muydu? Amaç
şahidi çanak çömlek gibi paramparça etmek ve onun bu
davadaki işlevini perte çıkarmaktı.
Mr. Cruncher ise şahitleri izlediği süre boyunca parmaklarındaki
pası emmek suretiyle öğlen yemeği işini büyük ölçüde
halletmişti. Şimdi de Mr. Stryver'ın, sanığın durumunu,
tıpkı iyi kesimli bir elbise gibi biçerek jüriye uygun hale getirişini
izliyordu; avukat, jüriye, Barsad adlı vatanseverin aslında
kiralık bir casus ve hain, ayrıca namussuz bir kan taciri ve lanetli
Yehuda' dan sonra -ona gerçekten çok benziyordu- gelmiş
geçmiş en büyük alçak olduğunu göstermeye çalışıyordu.
O erdemli uşak Cly ise Barsad'ın arkadaşı ve ortağıydı ki, bu
94
İki Şehrin Hik!iyesi
ikisi birbirlerinin layığıydılar. Bu yalan yere yemin eden iki
sahtekar, sanığı kurban olarak seçmişlerdi; sanık, Fransız kökenli
oluşu nedeniyle Fransa'daki ailevi meselelerden ötürü
sık sık Manş Denizi'ni geçmek durumunda kalıyordu fakat
bu meselelerin ne olduğunu, canından çok sevdiği insanları
korumak adına, hayatına mal olsa bile açıklayamazdı. Mr.
Stryver'a göre, herkesin gözü önünde büyük acı çekerek verdiği
ifade, genç hanımdan zorla ve yanıltıcı sorular sorulmak
suretiyle alınmıştı, bu sebeple, yok hükmündeydi; zaten genç
hanımın anlattıkları, tesadüfen aynı ortamda bulunan genç
bir hanım ve genç bir beyefendi arasında geçen, masum ve
nezaket çerçevesinde gerçekleşen bir sohbetten ibaretti; George
Washington'a dair sarf edilen abartılı ve yersiz sözler
de kötü bir şakadan başka bir şey değildi. Bu türden lümpen
milli nefret ve korkular söz konusu olduğunda herhangi bir
irade gösterememek devlet açısından büyük zaaftı, başsavcı
da bu durumdan elinden geldiğince faydalanmıştı fakat ülkenin
mahkemelerini işgal eden bu tür davalarda bol miktarda
kullanılan ve davaları kirleten aşağılık ve iğrenç delillerden
ötesini bulamamıştı. Bu sırada yargıç (sanki söylenenler doğru
değilmiş gibi asık bir yüzle) araya girip oturduğu o kürsüde,
bu tarz imalara müsaade etmeyeceğini söyledi.
Sonra Mr. Stryver az sayıdaki şahitlerini çağırmaya başladı.
Bu sırada Mr. Cruncher, başsavcının Mr. Stryver'ın jüriye
biçtiği takım elbiseyi tamamen tersyüz edişini -yani Barsad
ve Cly'ın avukatının sandığından yüz kat iyi, sanığınsa yüz
kat kötü insanlar olduğunu anlatışını- izlemek durumunda
kaldı. Sıra son olarak yargıca geldiğinde, elbiseyi önce ters
yüz etti, sonra tekrar eski haline getirdi; en sonunda elbiseyi
kararlı bir biçimde orasından burasından kesip biçerek sanığa
kefen dikti.
Sıra jürinin kararına geldiğinde sinekler yeniden üşüştü.
Uzun süredir oturduğu yerden mahkeme salonunun tavanını
izlemekte olan Mr. Carton, bu hengamede bile ne
95
Charles Dickens
oturma şeklini değiştirmişti ne de genel tavrını. Önündeki
kağıtları derleyip toplamakla meşgul olan meslektaşı Mr.
Stryver ise bir yandan yanındakilerle fısıldaşırken bir yandan
da ara ara endişeli bir yüz ifadesiyle jüri üyelerine bakıyordu;
seyirciler yer değiştirip yeni gruplar oluşturuyorlardı;
yargıç bile yerinden kalkmış, bir aşağı bir yukarı yürümeye
başlamıştı, öyle ki onun bu halini gören seyirciler ateşli
bir hastalık kapmış olabileceğinden şüphe ediyorlardı; yırtık
cübbesi üzerinden dökülen, çıkarıp geri taktığı peruğu
kafasında eğri büğrü duran adamsa, tüm gün olduğu gibi
yine aynı şekilde elleri ceplerinde, gözleri tavanda, arkasına
yaslanmış oturuyordu. Tavırlarındaki bu bariz pervasızlık,
itibarını zedelemekle kalmıyor, sanıkla aralarındaki su götürmez
benzerliği de azaltıyordu (oysa karşılaştırıldıkları
anda sergilediği anlık ciddiyet, benzerliklerini belirgin hale
getirmişti); hatta seyircilerin çoğu aralarında aslında ikisinin
birbirlerine pek benzemediğini konuşmaya başlamışlardı
bile. Mr. Cruncher da bu doğrultudaki gözlemini yanında
oturmakta olan kişiye söyledikten sonra, "Yarım gineye
bahse girerim ki bu adama hiç müşteri gelmiyordur. Onda
hiç dava kazanacak tip yok, öyle değil mi? " diye ekledi.
Mr. Carton sergilediği görüntünün aksine, büyük bir
dikkatle davayı tüm detaylarıyla takip ediyordu; hatta Miss
Manette'in başı babasının göğsüne düştüğünde, bunu ilk gören
ve herkesin duyabileceği şekilde seslenen o olmuştu: " Görevli!
Genç hanımla ilgilenin. Beyefendiye yardım edin de onu
dışarı çıkarsın. Görmüyor musunuz, yere yığılmak üzere! "
Herkeste dışarı çıkarılan genç hanıma karşı büyük bir
acıma duygusu, babasına karşıysa derin bir duygudaşlık
hissi oluşmuştu. Belli ki hapishane günlerinin hatırlatılması
adamda derin bir kedere sebebiyet vermişti. Sorgulandığı
esnada öyle derin bir iç sıkıntısı yaşamıştı ki onu olduğundan
daha yaşlı gösteren o dalgın ve karamsar ifade, kasvetli
bir bulut gibi yüzüne çökmüş ve duruşmanın sonuna kadar
96
İki Şehrin Hikayesi
< ırada öylece kalmıştı. Adam dışarı çıkarken tekrar yerlerin
e oturan jüri üyeleri bir süre sessizce beklediler, sonra jüri
sözcüsü söz aldı.
Fikir birliğine varamamışlardı ve konuyu aralarında
tekrar görüşmek istiyorlardı. Büyük olasılıkla hala George
Washington'u düşünmekle meşgul olan Yargıç, jürinin fikir
birliğine varamamış olmasına bir miktar şaşırdıysa da, gözetim
altında tekrar görüşmelerinden memnuniyet duyacağını
belirttikten sonra kendisi de salondan ayrıldı. Duruşma tüm
gün sürmüş, salondaki lambalar yakılmaya başlamıştı. Jüri
üyelerinin geri gelmesinin uzun süreceği rivayet edilmeye
başlanmıştı; seyirciler bir şeyler atıştırmak için dışarı çıkmış,
sanıksa arka tarafa geçip oturmuştu.
Genç hanım ve babası dışarı çıktıktan sonra salondan
ayrılan Mr. Lorry geri dönmüş, el işaretiyle Jerry'yi yanına
çağırıyordu; davaya ilgisini kaybetmiş olan Jerry hemen yanına
gelmişti.
"Jerry, yiyecek bir şeyler almak istersen alabilirsin ama
fazla uzaklaşma. Jürinin geldiğini duyacak mesafede ol. Sakın
geç kalma çünkü j ürinin kararını hemen gidip bankaya
haber vermeni istiyorum. Sen benim hayatımda gördüğüm
en hızlı habercisin, benden önce Temple Bar'a varmış olacağından
eminim."
Jerry, bu sözlerin ve eline tutuşturulan bir şilinin üzerine,
genişliği itibarıyla dokunmaya pek imkan tanımayan daracık
alnına dokunarak anladığını belirtmişti. O sırada Mr.
Carton gelip elini Mr. Lorry'nin koluna koymuştu.
"Genç hanım nasıl? "
"Sinirleri çok bozuk fakat babası onu teskin ediyor.
Mahkeme salonundan çıkınca kendini biraz daha iyi hissetmeye
başladı. "
" Bunu sanığa ben söyleyeyim. Sizin gibi saygıdeğer bir
bankacının kamuya açık bir mekanda onunla konuşması
yakışık almaz. "
97
Charles Dickens
Mr. Lorry kıpkırmızı oldu; bu husus deminden beri onun
da zihnini meşgul ediyordu. Mr. Carton sanığın olduğu bölüme
yöneldi. Salonun çıkışı da o taraftaydı, bu yüzden Jerry
de gözlerini dört açmış, kulakları ve kirpi saçları dimdik bir
halde onu takip etti.
"Mr. Darnay! "
Sanık öne çıktı.
"Normal olarak şahitlerden Miss Manette'in durumuyla
ilgili bilgi almak istiyorsunuzdur. Endişelenmeyin, toparlıyor.
Siz onu en kötü haliyle gördünüz. "
"Böyle bir şeye sebebiyet verdiğim için gerçekten çok üzgünüm.
Bunu ona, en yürekten teşekkürlerimle birlikte iletir
misiniz lütfen? "
"Elbette. Öyle istiyorsanız, iletirim tabii ki. "
Mr. Carton'ın tavırlarında küstahlığa varan bir umursamazlık
vardı. Sanık kürsüsüne dirseklerini dayamış, sanığa
yan dönmüş şekilde orada öylece dikiliyordu.
"İstiyorum. Lütfen en içten teşekkürlerimi kabul edin. "
Mr. Carton hala sanığa yan dönmüş şekilde, "Nasıl bir
karar çıkmasını bekliyorsunuz Mr. Darnay? "
" En kötüsünü. "
"En akıllıca ve muhtemel seçenek bu. Ama tekrar bir
araya gelip görüşmeleri sizin açınızdan olumlu bir durum. "
Salondan çıkarken oyalanmaya izin verilmiyordu, bu
yüzden Jerry konuşulanların devamını duyamadı. Görünüş
açısından birbirine çok benzeyen fakat hal ve tavırları açısından
birbirine hiç benzemeyen bu iki kişiyi baş başa, tepelerindeki
aynadaki yansımalarıyla birlikte bırakıp gitti.
Birkaç tane etli börek yiyip bira içerek oyalanmaya çalışmasına
rağmen, it kopuğun cirit attığı koridorlarda bir buçuk
saat geçirmek epey zor olmuştu. Boğuk sesli habercimiz
yemeği bittikten sonra rahatsız bir yere oturmuş ve tam içi
geçmeye başlamıştı ki, kendini birden mahkeme salonunun
merdivenlerini büyük bir uğultuyla çıkan insan seline kapılmış
buldu.
9 8
İki Şehrin Hikayesi
Salonun kapısına vardığında, Mr. Lorry ona kapıdan sesleniyordu,
"Jerry, Jerry! "
"Buradayım efendim. Geri gelebilmek için epey mücadele
etmem gerekti. Ama geldim efendim. "
Mr. Lorry o izdihamın arasından ona bir kağıt uzattı.
"Çabuk ol! Aldın mı? "
"Evet efendim! "
Kağıda alelacele iki kelime yazılmıştı: " BERAAT ETii. "
Jerry dönerken kendi kendine söylendi, "Yine 'Hayata
Dönüş' diye bir not gönderseydiniz, bu defa neyi kastettiğinizi
gayet iyi anlardım. "
Old Bailey'den uzaklaşana kadar başka bir şey söylemeye
-hatta düşünmeye- fırsatı olmadı; güruh öylesine büyük
bir telaşla akıyordu ki neredeyse ayakları yerden kesilecekti
ve o yüksek sesli vızıltı, sanki karasinekler başka bir leş arayışına
girip dört bir yana dağılmışlar gibi, sokağa yayılmıştı.
99

Dördüncü Bölüm
Tebrik
Gün boyu fokurdayan insan yahnisinin son tortuları
da mahkeme salonunun loş koridorlarından akıp giderken
Doktor Manette, kızı Lucie Manette, Mr. Lorry ile savunma
avukatı ve dava vekili Mr. Stryver, az önce beraat eden Mr.
Charles Darnay'in etrafında toplanmış, ölümün kıyısından
döndüğü için onu tebrik ediyorlardı.
Akıllı yüzü ve dimdik duruşuyla Doktor Manette'te, Paris'teki
tavan arasındaki o kunduracıdan bir iz bulmak, daha
parlak bir ışık altında bile epey zor olurdu. Ona bir kez bakanın,
alçak ve kederli sesindeki yaslı tınıyı ve sebepsiz yere
ansızın üzerine bir bulut gibi çöken dalgınlığı fark edebilmesi
için dönüp bir kez daha bakması gerekiyordu. O uzun ve bitmek
bilmeyen çileli günlerine yapılan en ufak bir gönderme
ya da herhangi bir başka dış sebep -tıpkı mahkemede olduğu
gibi- ruhunun en derinlerine işleyerek onun bu duruma gelmesine
sebep oluyordu; fakat hüzün bazen de kendiliğinden
geliyordu, sanki üç yüz mil uzaktaki Bastille'in gölgesi, yaz
güneşinde bile, onun hikayesini bilmeyenlerin asla anlayamayacağı
bir keder bulutu olup çöküyordu üzerine.
Yalnızca kızı, zihnine çöken bu kara keder bulutlarını
dağıtma gücüne sahipti. Onu, ıstırabının ötesinde bir
1 0 1
Charles Dickens
"Geçmiş"e ve ıstırabının ötesinde bir "Gelecek"e bağlayan
o altın iplikti kızı; sesindeki tını, yüzündeki nur, elinin dokunuşu,
babasında çoğu zaman güçlü ve sağaltıcı bir etki
bırakıyordu. Tabii bu her zaman böyle olmuyordu; babasını
iyi etmeye gücünün yetmediği zamanlar da oluyordu. Neyse
ki bu anlar sık yaşanmıyordu ve genç hanım artık bunların
geride kaldığına inanıyordu.
Mr. Darnay genç hanımın elini coşku ve minnettarlıkla
öptükten sonra Mr. Stryver' a dönerek ona yürekten bir teşekkür
etti. Otuzlarının başında olmasına rağmen yaşından yirmi
yaş fazla gösteren Mr. Stryver, iri yapılı, tok sesli, kırmızı yüzlü,
dobra ve nezaketten nasibini almamış bir adamdı; girdiği
topluluklarda ve yaptığı konuşmalarda (hem fiziksel hem de
manevi açıdan) omuz atarak öne çıkmak gibi bir alışkanlığı
vardı ki, bu durum hayata karşı genel tavrıyla örtüşüyordu.
Peruğu ve cübbesi hala üzerindeydi; eski müvekkiline
öyle bir yanaşmıştı ki, zavallı Mr. Lorry grubun dışına itilmişti.
"Sizi bu işten alnınızın akıyla çıkarabildiğim için çok
mutluyum Mr. Darnay. Utanç verici bir duruşmaydı; hem de
son derece utanç verici fakat bu koşullar altında bile kazanma
ihtimalimiz vardı. "
Eski müvekkili elini tutarak, "İki sebeple size ömür boyu
borçluyum," dedi.
"Elimden geleni yaptım Mr. Darnay, fakat eminim ki benim
yerimde kim olsa aynısını yapardı. "
Birinin çıkıp, "Kimse sizden iyi yapamazdı," demesi icap
ediyordu ve bunu dile getiren Mr. Lorry olmuştu; sözlerinde
samimiyetsiz olduğu söylenemezdi elbette fakat asıl amacı
zorlayarak gruba yeniden dahil olmaktı.
"Gerçekten böyle mi düşünüyorsunuz? " diye sordu Mr.
Stryver. "Tabii, siz de bütün gün buradaydınız, anlamış olmalısınız.
Neticede siz de bir işadamısınız. "
Avukatın bir omuz darbesiyle grubun dışına itip sonra
yeni bir omuz darbesiyle yeniden gruba dahil ettiği Mr.
1 02
İki Şehrin Hikayesi
l .orry, "Bence, " dedi, "Doktor Manette bu konuşmayı sona
erdirip evlerimize gitmemizi söylesin. Miss Lucie solgun görünüyor,
Mr. Darnay çok zor bir gün geçirdi ve hepimiz çok
yorgunuz. "
Stryver, "Kendi adınıza konuşun Mr. Lorry," dedi. " Ben
im bu gece yapmam gereken bir sürü iş var. Kendi adınıza
konuşun."
"Kendi adıma konuşuyorum," diye cevap verdi Mr.
Lorry, "ayrıca Mr. Darnay ve Miss Lucie adına da konuşuyorum
- Miss Lucie, hepimiz adına konuşabilirim, değil
mi? " Genç hanıma bu soruyu kasten babasına bakarak yöneltmişti.
Doktor Manette'in yüzü, Mr. Darnay'e tuhaf bir biçimde
bakarken donup kalmış gibiydi; dik bir bakıştı bu, içinde güvensizlik
ve hoşnutsuzluk barındıran bir kaş çatış, hatta bir
parça da korku vardı. Yüzündeki bu tuhaf ifadeye bakılırsa,
düşünceleri yine uzaklara gitmişti.
Lucie elini yavaşça babasının kolunun üzerine koyarak,
" Babacığım, " dedi.
Babası yavaşça üzerindeki gölgelerden silkelenip kızına
döndü.
"Eve gidelim mi babacığım? "
Babası derin bir nefes alarak, " Evet," dedi.
Beraat eden sanığın arkadaşları, biraz da sanığın yaratmış
olduğu izlenimden dolayı, o gece tahliye olamayacağını
düşünerek erken dağılmışlardı. Koridordaki lambaların neredeyse
tamamı söndürülmüştü, demir kapılar gıcırdayarak
ve zangırdayarak kapanıyordu ve bu uğursuz yer -ertesi sabah,
darağaçlarına, teşhir direklerine, kırbaçlama kazıklarına
ve dağlama demirlerine duyulan o büyük merak sebebiyle
yeniden ana baba günü olana dek- terk ediliyordu. Lucie
Manette, babasının ve Mr. Darnay'in ortasında yürüyerek
binanın dışına çıktı. Bir at arabası çağrıldı ve baba kız oradan
ayrıldılar.
1 0 3
Charles Dickens
Mr. Stryver kalabalığa omuz ata ata mahkeme soyunma
odasına gitmek üzere koridorda onlardan ayrıldı. Gruba
dahil olmamış, kimseyle tek kelime etmemiş, duvarın gölgesinin
en koyu olduğu yere yaslanmış duran biri, sessizce
onların peşinden dışarı çıkıp, araba gözden kaybolana dek
arkalarından baktı. Daha sonra, Mr. Lorry ve Mr. Darnay'in
yanına gelip bulundukları kaldırıma çıktı.
"Demek işadamları artık Mr. Darnay'le konuşabiliyorlar,
öyle mi Mr. Lorry? "
Hiç kimse o gün mahkemedeki katkılarından ötürü Mr.
Carton'a teşekkür etmemişti; kimse farkında değildi. Cübbesini
çıkarmıştı ve bu haliyle çok daha iyi görünüyordu.
"İş odaklı bir zihinde, iyi niyetli davranma isteği ile iş
icabı yapılması gerekenler arasında yaşanan ikilemleri görebilseydiniz
çok eğlenirdiniz Mr. Darnay. "
Mr. Lorry kızardı ve içtenlikle şöyle dedi: "Bunu daha
önce de söylemiştiniz efendim. Bir kuruma hizmet etmekle
yükümlü olan bizler, başımıza buyruk hareket edemeyiz. Kurumumuzu
kendimizden daha fazla düşünmek zorundayız. "
"Biliyorum, biliyorum," dedi Mr. Carton umursamazlıkla.
"Kızmayın Mr. Lorry. Sizin de diğerleri kadar iyi olduğunuzdan
eminim, hatta daha bile iyi olabilirsiniz. "
Mr. Lorry onu duymazlıktan gelerek, "Aslına bakılırsa
efendim, " diye devam etti, " bu konuyla ne ilginizin olduğunu
anlamış değilim. Yaşım sizden fazla olduğu için bu söyleyeceğimi
mazur görün; tam olarak ne işle meşgul olduğunuzu
bile bilmiyorum. "
"İş mi? Benim işim falan yok," dedi Mr. Carton.
"Öyleyse çok yazık beyefendi. "
"Bence de. "
"Zaten bir işiniz olsaydı, " dedi Mr. Lorry, "muhtemelen
onunla meşgul olurdunuz. "
"Tanrı iyiliğinizi versin! Hayır! Yine de olmazdım," dedi
Mr. Carton.
1 04
İki Şehrin Hikdyesi
Adamın lakaytlığına büsbütün sinirlenen Mr. Lorry, " Bakın
beyefendi," dedi, "iş yapmak çok iyi bir şeydir, ayrıca
son derece saygın bir şeydir. İş yapmak birtakım engelleri,
k ısıtlamaları ya da susma zorunluluklarını beraberinde geti
rse de, asil ve genç Mr. Darnay bunlara anlayış gösteremeyecek
biri değil. İyi geceler Mr. Darnay, Tanrı sizi korusun.
Umarım bundan sonraki hayatınız mutluluk ve refah içinde
geçer. Tahtırevan! "
Avukatın yanı sıra kendine de bir miktar kızgın olan Mr.
Lorry bir hışımla tahtırevana binip Tellson'a gitti. Buram
buram porto şarabı kokan ve pek ayıkmış gibi görünmeyen
Carton gülmeye başladı ve Darnay'e döndü:
"Sizinle beni bir araya getiren şu talihe bakın. Şu kaldırım
taşlarının üzerinde size tıpatıp benzeyen biriyle dikiliyorsunuz
ya, sizin açınızdan gerçekten ilginç bir gece olmalı.
"
"Henüz kendimi bu dünyaya ait hissetmiyorum," diye
cevap verdi Charles Darnay.
"Buna pek şaşırmam; daha bu sabah öbür dünyaya geçmenize
ramak kaldığını düşünürsek ... Konuşmaya bile mecaliniz
yok."
"Şu an hiçbir şeye mecalim yok. "
"Öyleyse neden bir şeyler yemiyorsunuz, anlamıyorum
ki! O andavallar sizin bu dünyaya mı, yoksa öbürüne mi ait
olduğunuza karar vermekle meşgulken ben bir şeyler yemiştim.
Size güzel bir yemek yiyebileceğiniz en yakındaki hanı
göstereyim. "
Koluna girerek onu Ludgate-Hill'deki Fleet Caddesi'ne
götürdü, sonra da üstü kapalı bir sokaktan geçerek bir hana
vardılar. Orada onları küçük bir odaya aldılar; Charles Darnay,
sade ve iyi pişirilmiş bir yemek ve kaliteli bir şarapla
gücünü yeniden toplarken, Carton tam karşısında, önünde
kendi porto şarabı şişesiyle ve o her zamanki hafif küstah
tavrıyla oturuyordu.
1 05
Charles Dickens
"Kendinizi yeniden dünyevi planın bir parçası gibi hissetmeye
başladınız mı Mr. Darnay? "
"Zaman ve mekan konusunda kafam hala fena halde
karışık ama en azından bunun ayırdında olabilecek kadar
toparladım kendimi. "
"Bu size müthiş bir tatmin duygusu yaşatmış olmalı! "
Bunu söylerken sesinde bir burukluk vardı, sonra kocaman
kadehini tekrar doldurdu.
"Şahsen hayattaki en büyük arzum bu dünyaya ait olduğumu
tamamen unutmak. Bu dünyada bana yarayacak
-şu şarap hariç- bir şey yok; bende de dünyaya yarayacak
bir şey yok zaten. Bu açıdan bakıldığında birbirimize pek
benzemiyoruz. Aslında, ikimizin birbirimize hiçbir açıdan
benzemediğimizi düşünmeye başladım."
Günün heyecanıyla allak bullak olmuş ve orada yontulmamış
ikiziyle bir arada olmayı adeta bir rüya gibi algılayan
Charles Darnay ne cevap vereceğini bilemedi; sonunda cevap
vermemeye karar verdi.
Carton, " Yemeğiniz bittiğine göre, neden sağlığa kadeh
kaldırmıyoruz Mr. Darnay? Haydi kadeh kaldıralım," dedi.
"Kimin sağlığına? Kime kadeh kaldıracağız? "
" Bence dilinizin ucunda. Bahse girerim ki orada. "
"Miss Manette'e o zaman! "
"Miss Manette'e ! "
Kaldırdığı kadehten şarabını yudumlarken Darnay'in
yüzünü dikkatle inceleyen Carton, birdenbire kadehini onun
omzu üzerinden karşı duvara fırlattı; kadeh paramparça
oldu. Sonra zili çalarak yeni bir kadeh istedi.
Yeni kadehini doldururken, "O, karanlıkta arabaya binmesine
yardım etmek isteyeceğiniz türden çok hoş bir hanım,
Mr. Darnay. "
Cevap, hafifçe çatılan kaşlar ve kısa ve öz bir "Evet" kelimesi
oldu.
1 06
İki Şehrin Hikayesi
"O, size acımasını ve sizin için gözyaşı dökmesini isteyeceğiniz
türden çok hoş bir hanım. Sizde ne tür duygular
uyandırıyor? Sırf böyle bir acıma ve şefkat duygusunun nesnesi
olmak için idamla yargılanmaya değer mi Mr. Darnay? "
Darnay yine cevap vermedi.
"Mesajınızı ilettiğimde çok mutlu oldu. Pek belli etmedi
ama ben anladım."
Bu zamanlaması yerinde ima, Mr. Darnay'e, bu aksi
adamın sıkıntılı bir günde ona kendi isteğiyle yardım etmiş
olduğunu hatırlatmıştı. Konuşmanın seyrini değiştirip ona
teşekkür etti.
"Sizden teşekkür beklemiyorum, teşekkürü hak edecek
bir şey yaptığımı da düşünmüyorum, " dedi Mr. Carton kayıtsızca.
" Önemli bir şey değildi; ayrıca neden böyle bir şey
yaptığımı da bilmiyorum. Mr. Darnay, size bir soru sorabilir
miyim? "
"Elbette, yaptığınız iyiliğe küçük bir karşılık olmuş olur. "
"Sizi sevdiğimi düşünüyor musunuz? "
Darnay sıkıntılı bir biçimde, "Doğruyu söylemek gerekirse,
bu soruyu kendime hiç sormadım Mr. Carton," diye
karşılık verdi.
" O zaman bu soruyu kendinize şimdi sorun. "
"Seviyormuş gibi davranıyorsunuz fakat beni sevdiğinizi
sanmıyorum. "
" Ben de sanmıyorum," dedi Carton. "Anlama yetinize
giderek hayranlık duymaya başlıyorum. "
"Yine de," diye devam etti Darnay zili çalmak için ayağa
kalkarak, "umarım bu durum, hesabı isteyip, iki tarafta da
herhangi bir kırgınlık olmadan ayrılmamıza engel olmaz. "
Carton, " Elbette! " diye karşılık verdi. Darnay zili çaldı.
Carton, "Hesabın tamamını mı ödeyeceksiniz? " diye sordu.
Olumlu yanıt alınca, " Garson, bana aynı şaraptan bir şişe
daha getir ve yarın sabah onda gelip beni uyandır," dedi.
1 07
Charles Dickens
Hesap ödendikten sonra Charles Darnay ayağa kalkıp
iyi geceler diledi. Carton da cevap vermeden ayağa kalktı;
meydan okuyan bir hali vardı. " Son bir soru Mr. Darnay:
Sizce ben sarhoş muyum? "
"Sanırım epey içtiniz Mr. Carton. "
"Sanıyor musunuz? Çok içtiğimi bal gibi biliyorsunuz. "
"Peki, öyle söylememi istiyorsanız öyle diyeyim; çok içtiniz.
"
"O zaman neden çok içtiğimi de biliyor olmalısınız. Ben
hüsrana uğramış bir zavallıyım. Şu dünyada sevdiğim tek bir
insan yok, kimse de beni sevmiyor. "
" Çok yazık. Keşke yeteneklerinizi daha iyi değerlendirebilseydiniz.
"
"Belki öyle, belki de değil Mr. Darnay. Ş u ayık halinize
bakıp da kibre kapılmayın; günlerin ne getireceğini bilemezsiniz.
İyi geceler! "
Tuhaf adam yalnız kaldığında şamdanı alıp duvarda asılı
duran aynanın önüne geçti ve dikkatle kendini incelemeye
koyuldu.
Aynadaki suretine, "Bu adamı gerçekten seviyor musun?
" diye sordu. "İnsan kendisine benzeyen birini neden
sever ki? Sende sevilecek bir yan yok, bunu sen de biliyorsun.
Kahretsin! Nasıl da değişiverdin birden! Hayatta neleri
başarabilecekken neleri kaçırdığını sana gösteriyor olması,
bir insanı sevmek için ne güzel bahane. Bir an için onunla
yer değiş; o mavi gözler, ona baktığı gibi mi bakacak sana,
o üzgün yüz, ona gösterdiği merhameti sana gösterecek mi?
Haydi, açıkça söyle! O adamdan nefret ediyorsun! "
Teselliyi şarabında buldu; birkaç dakika içinde hepsini
içip bitirdi. Saçları masaya yayılmış şekilde kollarının üzerinde
uyuyakaldı; eriyen mum damlaları üzerini tıpkı bir kefen
gibi örtmeye başlamıştı.
1 0 8
Beşinci Bölüm
Çakal
Çok içki içilen bir dönemdi, erkeklerin çoğu körkütük
sarhoş olana kadar içerdi. Zaman bu tür alışkanlıklarda
i iyle büyük dönüşüme sebep oldu ki, o günlerde bir adamın,
beyefendiliğine halel getirmeden, bir gecede içtiği şarap
v e punç miktarına dair makul bir hesap özeti, günümüzde
gülünç bir abartı olarak algılanacaktır. Bu içki alemlerine
mürekkep yalamış kişiler katılırdı; hukuk camiasından olanların
da diğerlerinden aşağı kalır yanı yoktu; büyük ve çok
kazanan bir avukat olma yolunda, omuz atmak suretiyle
hızla ilerlemekte olan Mr. Stryver da, sıkıcı yasal rekabetlerde
olduğu gibi bu konuda da meslektaşlarından geri kalmıyordu
elbette.
Old Bailey'nin gözdesi ve duruşmaların dahi çocuğu Mr.
Stryver, tırmandığı kariyer merdivenlerinin alt basamaklarıııı
son derece ihtiyatlı bir biçimde yontarak kariyerine kestirmeden
başlamıştı. Duruşmalar ve Old Bailey, özlem dolu
k ollarını açmış, pek sevdikleri gözdelerini çağırıyorlardı;
M r. Stryver, o kırmızı suratıyla, onca peruklu kafanın arasından,
adeta güneşe ulaşmak isteyen dev bir ayçiçeği gibi
-yine omuz atmak suretiyle- sıyrılıp, pırıl pırıl parlayan benzerlerini
geride bırakarak, Kraliyet Mahkemesi'ndeki Yüce
1 09
Charles Dickens
Mahkeme Başkanı'nın karşısına her gün çıkabilme şerefine
erebiliyordu artık.
Bir keresinde Baro' da, Mr. Stryver' dan dilbaz, acımasız,
becerikli ve cesur bir adam olarak bahsedilmiş fakat buna
karşılık, bir yığın söz içinden meselenin özünü çekip çıkarabilmek
gibi bir yetiye sahip olmadığı söylenmişti ki, bu da
bir avukatın sahip olması gereken en belli başlı ve gerekli
niteliklerden biriydi. Fakat zaman içerisinde bu konuda da
azımsanmayacak bir ilerleme kaydetmişti. Aldığı davalar
arttıkça meselenin özünü çekip çıkarabilme becerisi de ilerlemişti.
Gece geç saatlere kadar Sydney Carton'la kafa çekse
de, sabah aradığı her şeyi eliyle koymuş gibi bulurdu.
Dünyanın en aylak ve ümit vadetmeyen insanı Sydney
Carton, Stryver'ın en büyük müttefikiydi. Adli yılın başlangıcıyla
Aziz Mikail Yortusu4 arasında kalan günlerde ikisinin
birlikte içtiği içki, bir kraliyet gemisini bile yüzdürmeye yeterdi.
Carton, Stryver'ın istisnasız tüm davalarına gelir, elleri
ceplerinde mahkeme salonunun tavanını izlerdi. İş seyahatlerine
de birlikte gider, hatta gelenekselleşmiş alemlerini gece
geç saatlere kadar oralarda da yaparlardı; sonra Carton'ın,
evine gündüz vakti, tıpkı hovarda bir kedi gibi sallana sallana,
rezil bir biçimde döndüğü rivayet edilirdi. En sonunda,
meseleyle yakından ilgilenenler, Sydney Carton'ın asla bir
aslan olamayacağına, onun müthiş bir çakal olduğuna ve
bu mütevazı sıfatla Stryver'a hizmet ve yardım sunduğuna
kanaat getirdiler.
Handa kendisini uyandırmakla görevlendirdiği adam,
"Saat on efendim," dedi, "tam on oldu efendim. "
"Ne oldu? "
"Saat on efendim. "
"Ne demek istiyorsun? Gece o n mu? "
"Evet efendim. Sizi uyandırmamı söylemiştiniz. "
4 İngiltere'de adli yılın son dönemi ekim ayında başlar ve adını her yıl 29
Eylül'de kutlanan bu yortudan alır. (e.n.)
1 1 0
İki Şehrin Hikayesi
"Evet, hatırladım. Tamam, tamam. "
Tekrar uykuya dalma girişimleri adamın beş dakika boyunca,
gürültülü bir biçimde şöminenin ateşini karıştırma"
yla bozguna uğrayınca yataktan kalktı, şapkasını kafasına
􀐉eçirdi ve dışarı çıktı. Temple'a giden yola saptı ve King's
lknch Walk'la Paper Binaları arasındaki kaldırımda iki tur
.ıtıp kendine geldikten sonra Stryver'ın bürosuna yöneldi.
Stryver'ın bu tür görüşmelere asla iştirak etmeyen katibi
eve gitmişti, bu yüzden kapıyı bizzat Stryver açmıştı. Ayağında
terlikleri, üzerinde, rahat olsun diye yakası iyice açılmış,
hol bir gecelik vardı. Gözlerinin etrafında, onun sınıfından
ı ıçarı yaşayan insanlarda görülen türden hoyrat, gergin ve
k atılaşmış mor halkalar vardı ki bunların izi, Jeffries'inkinden
başlayıp geçmişe doğru, farklı sanat akımlarına ait olsa
da, içki düşkünlüğünün olduğu tüm çağlara ait portrelerde
sü rülebilirdi.
"Biraz geç kaldınız Bay Hafıza, " dedi Stryver.
"Her zamanki gibi geldim; en fazla on beş dakika gecikmişimdir.
"
Kitaplarla dolu, her tarafa kağıtlar saçılmış, şömine alevi
harıl harıl yanan, pis bir odaya girdiler. Ocağın üzerindeki
çaydanlığın buharı tütüyordu ve bir enkazı andıran kağıt yığınlarının
ortasında, üzerinde bol miktarda şarap, kanyak,
􀈘eker ve limon olan bir masa pırıl pırıl parlıyordu.
"Sanırım bir şişeyi çoktan devirmişsin bile Sydney. "
"Bu gece iki şişe içtim galiba. Bugünkü müvekkilimizle
yemek yedim; daha doğrusu onun yemek yiyişini seyrettim,
sonuçta ikisi de aynı şey. "
"Benzerliğe dikkat çekmen müthiş bir fikirdi Sydney.
Nasıl geldi aklına? Benzerlik ilk ne zaman dikkatini çekti? "
"Adamın oldukça yakışıklı olduğunu fark ettim ve bende
hiraz şans olsaydı bu adama benzerdim diye düşündüm. "
Mr. Stryver vaktinden evvel yağ bağlamış göbeğini sarsarak
güldü.
1 1 1
Charles Dickens
"Sen ve senin şu şansın Sydney! Haydi, şimdi işimize bakalım,
işimize bakalım. "
Çakal, asık bir suratla kıyafetinin düğmelerini gevşeterek
yan odaya geçti, sonra elinde koca bir sürahi soğuk su,
bir leğen ve birkaç havluyla döndü. Havluları suya bastırıp
biraz sıktıktan sonra çirkin bir şekilde kafasına sardı ve masaya
oturarak, "Evet, işte şimdi hazırım," dedi.
Bir yandan kağıtları karıştırırken, " Bu gece yapılacak
pek fazla işimiz yok aslında Bay Hafıza, " dedi Mr. Stryver
neşeyle.
"Kaç iş var? "
"Sadece iki tane."
"Önce kötüsünü ver. "
"Al bakalım Sydney. Haydi marş marş ! "
Daha sonra aslan, içki masasının yanındaki koltuğa sırtını
yaslayarak güzelce yerleşti; bu sırada çakal, üzeri tamamen
kağıtlarla kaplı, hemen elinin altında içki şişeleri ve kadehlerİ'ıl
bulunduğu, kendisine ait masasının başına geçti. İkisi de
içki masasından sınırsızca faydalanıyordu fakat içme tarzları
birbirinden farklıydı; aslan, içkisini içerken ellerini kemerine
sokmuş, şöminenin ateşini seyrediyor ya da elindeki daha düşük
zorluk derecesine sahip kağıtlarla ilgileniyor oluyordu;
çakalsa, çatık kaşları ve azimli yüz ifadesiyle işine öylesine
gömülmüş oluyordu ki, gözleri, kadehine uzanırken eline
bakmıyordu bile, bu yüzden çoğu kez kadehini el yordamıyla
bulup dudaklarına götürmesi birkaç dakikasını alıyordu.
Elindeki mesele öylesine içinden çıkılmaz bir hal almıştı ki,
iki üç kez kalkıp havluları tekrar suya basma ihtiyacı duymuştu.
Sürahi ve leğene yaptığı kutsal hac ziyaretlerinden, kelimelerle
betimlenemeyecek derecede eksantrik baş bağlama
yöntemleriyle dönüyordu; buna bir de yüzündeki o endişeli
ciddiyet eklenince iyice gülünç bir manzara ortaya çıkıyordu.
Sonunda çakal, mükellef bir yemek hazırlayıp aslana
sundu. Aslan kendisine sunulanlar arasından bazılarını, bü-
1 1 2
İki Şehrin Hikayesi
y ii k bir dikkatle ve ihtiyatlı bir biçimde seçti ve bunlarla ilgili
yorumlar yaptı, çakal ona, bunları yaparken de yardım etti.
( >rtaya konulan şey etraflıca tartışıldıktan sonra, aslan yine
l'llcrini kemerinin içine sokarak koltuğa uzanıp düşünmeye
haşladı. Bu sırada çakal, ağzına kadar dolu kadehini kafa
􀀴 ın a dikip gücünü topladıktan sonra ikinci öğünün hazırlıkla
rına girişti; ikinci öğün de aslana aynı şekilde sunulmuştu.
İ􀈘lcri bittiğinde saat sabahın üçünü gösteriyordu.
"İşimizi bitirdiğimize göre Sydney, doldur bir kadeh
punç bakalım, " dedi Mr. Stryver.
Çakal, üzerinden buharlar çıkan havlusunu kafasından
<;ıkardı, silkelendi, esnedi, titredi ve kendisine söyleneni yaptı.
"Bugün mahkemede kraliyet adına şahitlik edenlerin
karşısında dimdik durdun Sydney. Her açıdan."
"Her zaman dimdik durmuyor muyum? "
"Bunu inkar edemem. Niye sinirlerin bozuldu şimdi durduk
yere? Sinirlerine azıcık punç bas da rahatla. "
Çakal memnuniyetsiz bir homurdamayla yine kendisine
söyleneni yaptı.
"Hey gidi, yılların Shrewsbury Okulu'nun eski öğrencisi
Sydney Carton," dedi Stryver, zihninde onun geçmişteki
ve şimdiki halini karşılaştırıyordu, "yılların tahtırevallisi
Sydney. Bir an yükseklerdedir, sonra bir bakmışsın dipte; bir
mutludur, bir bunalımda! "
"Ah ! " dedi Carton içini çekerek. "Aynı Sydney, aynı kör
ta lih. Daha o zamanlarda bile başka öğrencilerin ödevlerini
yapmaktan kendiminkine fırsat bulamazdım. "
"Sebep? "
"Kim bilir? Benim de tarzım bu işte."
Elleri ceplerinde, bacaklarını uzatmış, ateşi izleyerek oturuyordu.
Arkadaşı patronluk taslamaya çalışır bir havayla, " Carton,
" dedi, "senin tarzın hep yanlıştı, hala da öyle. Hayatta
ı ı c bir amacın var, ne de çaban. Dönüp bir de bana baksa-
1 1 3
Charles Dickens
na! " Sanki şöminenin ızgarası, dur durak bilmez gayretlerin
dövüldüğü bir demir ocağıydı da yapılabilecek en duyarlı
hareket, yılların Shrewsbury Okulu'na gitmiş yılların
Sydney Carton'ını bir omuz atmak suretiyle o ateşin içine
atmaktı.
"Vah vah, çok üzüldüm! " diye cevap verdi Sydney keyifli
ve umursamaz bir kahkahayla. "Sen mi bana ahlak
dersi veriyorsun? "
" Başardıklarımı ne şekilde başardığımı sanıyorsun? "
diye sordu Stryver. "Yaptığım onca şeyi nasıl yaptığımı sanıyorsun?
"
" Sanırım, büyük ölçüde sana yardım etmem için bana
para vererek. Bana nutuk çekmene ya da hava atmana gerek
yok. Nasıl biliyorsan öyle yap. Sen her zaman ön sıralarda
yer aldın, bense arkalarda. "
"Ön sıralara geçmek için çaba harcamak zorundaydım;
sonuçta anamın karnından öyle doğmadım. "
" O esnada orada değildim fakat eminim ki ananın karnından
doğduğunda da ön sıralardaydın," dedi Carton.
Bunu söyledikten sonra kahkaha attı, sonra ikisi birden
gülmeye başladılar.
"Shrewsbury'den önce de, Shrewsbury'deyken de,
Shrewsbury'den sonra da, sen hep olman gereken yerdeydin,
ben de kendi olmam gereken yerde," diye devam etti
Carton. "Paris'teki öğrenci mahallesinde Fransızca ve Fransız
Hukuku kapmaya çalışırken, Fransız güzellerinden arzu
etmediğimiz şeyler kaptığımız o yıllarda da, sen hep bir yerlerdeydin,
bense hiçbir yerde. "
"Peki bu kimin suçuydu? "
"Ne yalan söyleyeyim, senin suçun olmadığından pek
emin değilim. Sen dur durak bilmeksizin öyle çok koşturur,
paralanır, omuz atar ve abanırdın ki, bana, bir kenara çekilip
orada öylece paslanmayı beklemekten başka bir seçenek
kalmazdı. Fakat şu saatte, tam gün doğmak üzereyken in-
1 1 4
İki Şehrin Hikiiyesi
sanın geçmişinden bahsetmesi pek iç açıcı bir şey değil. Ben
gitmeden önce konuyu değiştirelim. "
"Tamam o zaman! Güzel şahide içelim," dedi Stryver kadehini
kaldırarak. " Bu konu hoşuna gitti mi? "
Belli ki gitmemişti, üzerine yine keder çökmüştü.
"Güzel şahit," diye mırıldandı kadehine bakarak. " Ben
bugünlük ve gecelik şahide doydum. Güzel şahit derken
kimden bahsediyorsun? "
"Doktorun tablo gibi güzeller güzeli kızı Miss Manette. "
" O mu güzel? "
"Değil mi? "
"Değil."
"Yapma yahu, tüm salon ona hayran kaldı! "
" Bana ne tüm salonunun hayranlığından! Old Bailey'de
güzellik mi yargılanıyor ki? Altın saçlı oyuncak bebeğin teki,
başka da bir özelliği yok."
Mr. Stryver elini kırmızı suratında gezdirerek ve ona haşince
bakarak, " Biliyor musun Sydney," dedi, "mahkemede
senin o altın saçlı oyuncak bebeğe özel bir yakınlık duyduğunu,
bu yüzden de onun fenalaştığını herkesten önce fark
ettiğini düşünmüştüm. "
"Ne herkesten önce fark etmesi! Bebek gibi olsun ya da
olmasın, eğer bir hanım gözünün önünde düşüp bayılıyorsa,
bunu görmek için merceğe gerek yok. Ben de seninle birlikte
kadehimi ona kaldırıyorum fakat güzelliğine şerh düşerek.
Ben daha fazla içmeyeceğim, gidip yatacağım. "
Ev sahibi elinde mumla misafirini merdivenlerden aşağıya
yolcu ederken, yeni doğan gün de kirli pencerelerden içeriyi
soğuk soğuk gözetliyordu. Dışarı çıktığında hava soğuk
ve kederliydi, gökyüzü donuk, nehir karanlık ve bulanıktı;
tüm manzara yaşam belirtisi olmayan bir çölü andırıyordu.
Sabah rüzgarı, toz bulutlarını fırıldak gibi döndürüyordu,
bu bulutlar sanki çok uzaklardan kalkıp gelen çöl kumlarının
tüm şehri işgal etmeden önceki ilk serpintileriydi.
1 1 5
Charles Dickens
Tükenmiş yaşam enerjisiyle etrafını kuşatan çölden geçerken,
sıra sıra evlerin dizili olduğu sessiz bir sokakta bir
an öylece durdu; tüm o vahşiliğin ortasında, onurlu idealler,
kendinden feragat ediş ve azim, tıpkı bir serap gibi önünde
uzanıyordu. Hayalindeki bu güzel şehirde, aşk ve güzellikler,
havadar balkonlardan sarkmış onu seyrediyordu, yaşam
meyveleri bahçelerde olgunlaşıyor, umut nehrinin suları pırıl
pırıl parlıyordu. Bir anlık bir hayaldi, kaybolup gitmişti.
Etrafını saran evlerden bir tanesinin üst katına tırmandı, elbiselerini
çıkarmadan kendisini dağınık bırakılmış yatağına
fırlattı; yastığı heba olan gözyaşlarıyla sırılsıklamdı.
Kederli kederli yükseldi güneş; güneş ışıklarının vurduğu
hiçbir şey, yüreğindeki iyi niyeti ve sahip olduğu yetenekleri
doğru kullanma becerisinden yoksun, kendi iyiliği ve mutluluğuna
zerre kadar hayrı olmayan, kendi çürüyüşünün farkında
olduğu halde bu çürümenin onu yiyip bitirmesine izin
veren bu adam kadar kederli olamazdı.
1 1 6
Altıncı Bölüm
Yüzlerce İnsan
Doktor Manette'in sessiz evi, Soho Meydanı'nın yakınlarında
sessiz bir sokağın köşe başındaydı. Vatana ihanet
davasının kasırgasının üzerinden dört ay geçtikten ve rüzgar
meseleyi, halkın ilgi ve hafızasından çok uzaktaki denizlere
attıktan sonra Mr. Jarvis Lorry güzel bir pazar günü öğleden
sonra, Doktor Manette'le yemek yemek üzere, evinin
bulunduğu Clerkenwell'den çıkıp güneşli sokaklar boyunca
yürüdü. İş icabı pek çok kere bir araya geldikten sonra Mr.
Lorry, Doktor'la arkadaş olmuş, o sessiz köşe başı da hayatının
güneşli ve aydınlık bir parçası haline gelmişti.
O güzel pazar gününde, Mr. Lorry'nin öğleden sonra
Soho'ya yürümesinin alışkanlık haline gelmiş üç sebebi vardı.
Birincisi, böyle güzel pazar günlerinde genellikle akşam
yemeğinden önce Doktor ve Lucie'yle yürüyüş yaparlardı;
ikincisi, havanın güzel olmadığı pazar günlerinde, bir aile
dostları olarak, onlarla sohbet ederek, okuyarak, pencereden
dışarıyı seyrederek vakit geçirmeye çok alışmıştı; son
olarak, onun da kafasında kendine göre ufak tefek çözülmesi
gereken sorunları oluyordu ve Doktor'un evinde geçirdiği
süre, bunları çözmek için son derece elverişliydi.
Londra'da Doktor'un yaşadığı köşe başından daha acayip
bir köşe başı bulunamazdı. Önünden yol geçmiyordu ve
1 1 7
Charles Dickens
evin ön pencereleri, huzurlu bir emeklilik havasının hakim
olduğu küçük bir sokağa bakıyordu. O zamanlar Oxford
Caddesi'nin kuzeyinde çok az bina vardı; artık var olmayan
o boş alanlar, kocaman orman ağaçları, kır çiçekleri ve çiçek
açmış dikenlerle kaplıydı. Bu yüzden de, bu kır havası, evsiz
barksızlar gibi sokaklarda sürteceğine, sınırsız bir özgürlükle
Soho semalarında esiyordu; ayrıca, yakınlarda, güneyde,
mevsimi geldiğinde olgunlaşan şeftalilerle dolu ağaçları
rüzgardan korumak için yapılmış bir duvar vardı.
Yaz güneşi, günün erken saatlerinde köşe başını pırıl pırıl
aydınlatırdı; sokaklara sıcak çöktüğündeyse orası gölge
olurdu fakat öyle kopkoyu bir gölge değildi bu, az ötedeki
göz kamaştıran parlaklık rahatlıkla görülebilirdi. Harika bir
köşeydi burası; vakur ama neşeliydi, öfkeli caddelerden kaçılıp
sığınılacak, seslerin çok hoş yankılandığı bir yerdi.
Böylesi bir limana demir atmış sakin bir tekne mutlaka
olmalıydı. Doktor, geniş ve sessiz binanın iki katında yaşıyordu;
gün içerisinde onu pek çok kişi ziyaret etse de pek
fazla gürültü olmazdı, hele gece çıt çıkmazdı. Yemyeşil yapraklarını
hışırdatan bir çınar ağacının olduğu bir avludan
geçilerek gidilen arkadaki binada, kilise orglarının yapıldığı
ve gümüş işlendiği rivayet ediliyordu. Burada gizemli bir dev
tarafından altın dövüldüğü de söyleniyordu; adam, girişteki
duvara -sanki kendi kolunu da döverek altına dönüştürmüş
olduğunu göstererek ziyaretçilere göz dağı vermek istermiş
gibi- altın bir kol astırmıştı. Fakat, ne bu işleri yapanları, ne
üst katta yalnız başına yaşadığı rivayet edilen kiracıyı, ne de
aşağıda bir muhasebe bürosu olduğu iddia eden kalın kafalı
araba döşemecisini pek fazla gören ya da sesini duyan vardı.
Bazen evsiz barksız görünümlü bir işçinin paltosunu giyerek
karşı tarafa geçtiği görülürdü; bazen ortalıkta etrafına bakınan
bir yabancı olurdu; bazen de avlunun diğer tarafından
uzak bir şıngırtı ya da altın döven devden gelen güm sesi
duyulurdu. Fakat tüm bunlar, kaideyi bozmayan istisnalar-
1 1 8
İki Şehrin Hikayesi
dı; cumartesi sabahından pazar gecesine kadar buraların
hakimi arka bahçedeki çınar ağacına tüneyen serçelerle, köşeden
duyulan yankılardı.
Doktor Manette, hikayesinin kulaktan kulağa yayılmasıyla
yeniden kavuştuğu eski şöhreti sayesinde pek çok hasta
edinmişti. Bilimsel birikimi ve ustalık gerektiren deneyler
yapma konusundaki özen ve becerisi, epey rağbet görmesine
sebep olmuş, istediği miktarda para kazanmasını sağlamıştı.
İşte o güzel pazar öğleden sonrasında, köşe başındaki o
huzurlu evin kapısını çalarken, Mr. Jarvis Lorry'nin bilgisi
dahilinde olanlar, aklından geçenler ve hatırladıkları bunlardan
ibaretti.
"Doktor Manette evde mi? "
Birazdan evde olacaktı.
"Miss Lucie evde mi? "
O da birazdan evde olacaktı.
"Miss Pross evde mi? "
Muhtemelen evdeydi fakat hizmetçi, Miss Pross'un, evde
olup olmadığına dair bilgi verilmesini nasıl karşılayacağını
kestiremediği için cevap veremedi.
"En azından ben evdeyim," dedi Mr. Lorry, "ben bir yukarı
çıkayım. "
Doktorun kızı, doğduğu ülkeyle ilgili hiçbir şey bilmiyor
olsa da, ülkenin en yararlı ve makbul özelliklerinden biri
olan, eldeki kıt imkanları olabildiğince iyi değerlendirme
yetisine doğuştan sahipmiş gibi görünüyordu. Mobilyalar
sadeydi fakat pahalı olmasa da son derece zevkli ve gözalıcı
küçük eşyayla süslenmişti ve sonuç enfesti. En büyüğünden
en küçüğüne, odadaki eşyaların konumlandırılışı, renklerin
uyumu, ıvır zıvır eşyaların iktisatlı kullanımıyla elde edilen
çeşitlilik ve tezatın zenginliği, ince bir zevke, güzeli seçme
yetisine sahip gözlere ve duyarlı ellere işaret ediyordu; odadaki
her şey öyle zevkliydi ve yaratıcısından izler taşıyordu
ki, Mr. Lorry orada öylece durmuş etrafına bakarken masa
1 1 9
Charles Dickens
ve sandalyeler dile gelmiş, onun son derece aşina olduğu o
kendilerine has ifadeyle, kendilerini beğenip beğenmediklerini
soruyorlardı.
Bir katta üç oda vardı ve odaları birbirine bağlayan kapılar,
hava akımını kolaylaştırmak için açık bırakılmıştı; Mr.
Lorry bir odadan diğerine geçerken, evin dört bir yanındaki
hoş ahengi gülümseyerek seyretti. İlk oda en güzeliydi;
burada Lucie'nin kuşları, çiçekleri, kitapları, küçük sehpası,
çalışma masası ve suluboyaları vardı; ikincisi Doktor'un
muayenehanesiydi, aynı zamanda yemek odası olarak da
kullanılıyordu; üçüncü oda Doktor'un yatak odasıydı, avludaki
çınar ağacının kıpırdanışıyla odaya vuran benek benek
gölgeler yer değiştiriyordu, köşede, artık kullanılmayan
kunduracı tezgahı ve alet kutusu duruyordu, tıpkı Paris'te
Saint Antoine'ın varoşlarındaki, meyhaneye bitişik o köhne
evin beşinci katında olduğu gibi.
Mr. Lorry etrafı seyretmeyi bırakarak, " Ona çektiği acıları
hatırlatan bu şeyleri neden saklıyor acaba? " diye sordu
kendi kendine.
"Bunu neden merak ediyorsunuz ki? " diye bir karşılık
gelince Mr. Lorry irkildi.
Bunu söyleyen, ilk kez Dover'daki Royal George
Oteli'nde gördüğü, sonrasında da ahbaplığını ilerlettiği, güçlü
kuvvetli, kırmızı saçlı, delidolu Miss Pross'tu.
"Tahmin etmeliydim, " dedi Mr. Lorry.
"Tahmin etmeliymişmiş! " dedi Miss Pross. Mr. Lorry lafı
daha fazla uzatmadı.
Bunun üzerine kadın sert bir ses tonuyla fakat ona karşı
herhangi bir husumeti olmadığını göstermek istercesine,
"Nasılsınız? " diye sordu.
"İyiyim, teşekkür ederim," diye yanıtladı Mr. Lorry halim
selim bir tavırla. " Siz nasılsınız? "
" Öyle pek ahım şahım bir durumda olduğum söylenemez,
" dedi Miss Pross.
120
İki Şehrin Hikayesi
"Öyle mi? "
"Ah! Öyle, öyle! " dedi Miss Pross. "Uğurböceğime canım
çok sıkılıyor. "
"Öyle mi? "
"Tanrı aşkına, 'öyle mi' dışında bir şey söyleyin yoksa
sinirden öleceğim, " dedi -kapı gibi cüssesine rağmen karakterinin
en belirgin özelliği fevriliği olan- Miss Pross.
"Gerçekten mi diye sorayım o halde," diye sorusunu tashih
etti Mr. Lorry.
" 'Gerçekten mi' de kötü, " diye yanıtladı Miss Pross,
"ama yine de öbüründen iyidir. Evet, çok canım sıkkın."
"Sebebini sorabilir miyim? "
"Uğurböceğime zerre kadar layık olmayan onlarca insanın
buraya onu görmeye gelmesini istemiyorum, " dedi Miss
Pross.
" Onlarca insan bu sebeple buraya mı geliyor? "
"Yüzlercesi," dedi Miss Pross.
Bu hanımın bir başka özelliği de (ondan önce yaşamış
ve ondan sonra yaşayacak pek çok insan gibi) söylediği bir
sözün doğruluğu sorgulandığında daha da abartılı bir cevap
vermesiydi.
"Olacak şey değil! " dedi Mr. Lorry, o an aklına gelen en
güvenli yorum buydu.
"Ben on yaşından beri kuzumla yaşıyorum, ya da o benimle
yaşıyor ve bunun için, hiç gerek olmadığı halde -sizi
temin ederim ki kendime ve ona bakabilme imkanım olsaydı
para almazdım- bana maaş veriyor. Bu benim gerçekten ağırıma
gidiyor, " dedi Miss Pross.
Mr. Lorry, tam olarak neyin ağırına gittiğini anlayamadıysa
da başını iki yana salladı; vücudunun bu önemli
kısmını her derde deva bir sihirli pelerin niyetine kullanıyor
gibiydi.
" Buraya yavru kuşumun hiç dengi olmayan insanlar geliyor,"
dedi Miss Pross. "Siz bunları başlattığınızda ... "
1 2 1
Charles Dickens
" Bunları ben mi başlattım Miss Pross? "
"Siz başlatmadınız mı? Babasını hayata döndüren kimdi? "
"Ha! Siz ona başlangıç diyorsanız ... " dedi Mr. Lorry.
"Son olmadığı kesin, öyle değil mi? Yani, siz tüm bunları
başlattığınızda da zaten her şey son derece zordu. Doktor
Manette'e kabahat bulmaya çalışmıyorum; onun gibi bir
kız çocuğunun babası olmayı hak etmiyor ama yine de onu
suçlamak istemem çünkü bunu hiçbir koşulda hak edecek
kimse yok zaten. Sürüsüne bereket insanın Doktor'un kapısına
dayanması (haydi bu da onun suçu değil deyip onu
affedeyim) ve Uğurböceğimin sevgisini benden çalmaya
çalışmaları benim için durumun vahametini iki kat, üç kat
artırıyor. "
Mr. Lorry, Miss Pross'un ne kadar kıskanç olduğunu biliyordu;
onun hakkında şu zamana kadar öğrendiği bir diğer
şeyse, tüm o eksantrikliğinin altında son derece diğerkam bir
insan oluşuydu ki, bu yalnızca kadınlara has bir özellikti;
bu tip kadınlar, yitip giden gençliğin, hiç sahip olmadıkları
güzelliğin, yakalama şansı elde edemedikleri başarıların,
kasvetli yaşamlarında barınma imkanı bulamayan parlak
umutların yerine saf bir sevgi ve adanmışlığı koyar, kendilerini
sevdiklerine kul köle ederlerdi. Mr. Lorry, vefayla, içten
gelerek yapılan bir hizmetten daha yüce bir şey olmayacağını
bilecek kadar iyi tanıyordu hayatı; her türlü maddi çıkardan
azade olan bu hizmet türüne öyle büyük saygı duyuyordu
ki, kafasında öteki dünyadaki konumuna dair birtakım öngörülerde
bulunduğunda -ki hepimiz bu tür şeyleri az ya da
çok yaparız- Miss Pross'u, Tellson Bankası'nda mevduatları
bulunan, hem Doğa'dan hem de Sanat'tan nasibini fazlasıyla
almış hanımlarla kıyaslayınca, meleklerin alt mertebesine
daha yakın bir yere konumlandırıyordu.
"Şu dünyada benim Uğurböceğime layık tek bir erkek
yok, olmaz da," dedi Miss Pross; "kardeşim Solomon hariç,
tabii o hatayı yapmamış olsaydı. "
1 22
İki Şehrin Hikdyesi
Mr. Lorry, Miss Pross'un kişisel tarihini kurcalayınca,
kardeşi Solomon'un ablasının iliğini kemiğini sömürüp, varını
yoğunu kumarda kaybeden, en ufak bir vicdan azabı
duymadan ablasını ömür boyu yoksulluğa mahkum eden,
kalpsiz bir şerefsiz olduğunu öğrendi. Miss Pross'un kardeşine
duyduğu inancı büyük bir sadakatle sürdürüyor oluşu
(yaptığını küçük bir hata olarak görmesi) Mr. Lorry'yi derinden
etkilemiş ve kadına karşı beslediği olumlu duyguları
fazlasıyla artırmıştı.
Beraber salona geçip sohbet etmek için karşılıklı oturduklarında
Mr. Lorry, "Şimdi burada yalnız olduğumuza ve
ikimizin de işi bu meseleyle ilgili olduğuna göre, size bir şey
soracağım," dedi. "Doktor, Lucie'yle konuşurken hiç ayakkabı
yaptığı dönemlerden bahsediyor mu? "
"Hiç. "
"Ama yine de o tezgahı ve aletleri hala odasında saklıyor. "
"Ah! " dedi Miss Pross başını iki yana sallayarak. " O
günleri tamamen kafasından sildiğini söyleyemem. "
"Sizce o günleri çok düşünüyor mudur? "
"Bence öyle, " dedi Miss Pross.
Mr. Lorry, "Peki şöyle hayal edin ... " derken Miss Pross
sözünü kesti.
" Ben asla hayal kurmam. Hayalgücüne sahip değilim. "
"Peki, düzeltiyorum o zaman; farz edin ki - farz etmeye
karşı değilsinizdir, ara sıra farz ediyorsunuzdur diye düşünüyorum.
"
"Ara sıra," diye cevap verdi Miss Pross.
Mr. Lorry, parlak gözlerinde neşeli bir ışıltıyla, kadına şefkatle
bakarak devam etti, "Farz edin ki, Doktor Manette'in
kafasında, bunca yıl çektiği acılara dair bir fikir var; hatta
belki, ona tüm bu acıları çektiren zalimin adını biliyor. "
" Ben Uğurböceğimin söyledikleri dışında farazi konuşmam.
"
" O bu konuda ne diyor? "
123
Charles Dickens
"Babasının bildiğini düşünüyor. "
"Size bu soruları sorduğum için lütfen bana kızmayın.
Ben işinde gücünde, kavrayışı kıt bir adamım, siz de işinde
gücünde bir kadınsınız. "
"Kavrayışı kıt mı? " diye sordu Miss Pross sakince.
Mr. Lorry kendine yakıştırdığı bu gereğinden fazla mütevazı
sıfatı savuşturmak istercesine, "Yok, yok, öyle değil
tabii. Konuya dönmek gerekirse, hepimizin masumiyetinden
tamamen emin olduğu Doktor Manette'in bu konudan
hiç bahsetmemesi sizce de ilginç değil mi? Yıllar öncesine
dayanan bir iş hukukumuz, şimdi de yakın bir dostluğumuz
olduğu halde beni geçelim; böylesine derinden bağlı
olduğu kızına -ki kızı da ona aynı şekilde bağlı- hiçbir şey
anlatmamasına ne demeli? İnanın Miss Pross, bu konuyu
açmamın nedeni merak değil; bu konuya samimi bir ilgi
duyuyorum. "
Dolaylı olarak dilenen özrün etkisiyle yumuşamış olan
Miss Pross, "Tamam o zaman. Anlayabildiğim kadarıyla, ki
anlayışım için en iyi ihtimalle kötü diyebiliriz, bu durum onu
epey korkutuyor, " dedi.
"Korkutuyor mu? "
"Evet ve bence bu son derece anlaşılır bir durum. Geçmişe
dair korkunç anıları var, dahası bu yüzden kendini
tümden kaybetmiş. Hafızasını nasıl kaybettiğini, sonra nasıl
yeniden iyileştiğini bilmediği için tekrar kaybedeceğinden
korkuyor olabilir. Sırf bu yüzden bile son derece can sıkıcı
bir konu. "
Bu, Mr. Lorry'nin beklediğinden çok daha derinlikli bir
yorumdu. " Evet," dedi Mr. Lorry, "düşüncesi bile ürkütücü.
Yine de kafamda zihnimi kemirip duran bir şüphe var Miss
Pross; Doktor Manette'in tüm bunları bastırıp içinde tutması
onun açısından iyi bir şey mi? Aramızda kalacağına güvenerek
size bu konuyu açma sebebim de içimdeki bu şüphe
ve huzursuzluk."
1 24
İki Şehrin Hikayesi
Miss Pross kafasını iki yana sallayarak, "Bu konuda
yapabileceğimiz bir şey yok, " dedi. "O tele dokunduğunuz
an akordu bozuluyor. En iyisi onu kendi haline bırakmak.
Daha doğrusu, bu durum hoşumuza gitse de gitmese de onu
kendi haline bırakmak zorundayız. Bazen gecenin bir yarısı
uyanıp odasında bir aşağı bir yukarı, bir aşağı bir yukarı
volta atıyor. Uğurböceğim, babasının o esnada aslında o eski
hapishanedeki hücresinde volta atmakta olduğunu biliyor.
Hemen babasının yanına çıkıyor, beraber bir aşağı bir yukarı,
bir aşağı bir yukarı volta atıyorlar, ta ki babası sakinleşip
kendine gelene kadar. Fakat babası bu huzursuzluğunun asıl
sebebine dair kızına tek kelime etmiyor, kızı da en iyisinin bu
meseleyi hiç açmamak olduğunu düşünüyor. "
Miss Pross her ne kadar hayalgücünden yoksun olduğunu
ileri sürmüş olsa da, " bir aşağı bir yukarı" ifadesini
sürekli tekrar etmesi, Doktor'un, zihnine saplanıp kalmış
kederli bir düşünce yüzünden acı çektiğini fark ettiğini gösteriyordu
ki, bu da aslında hayalgücünün bir göstergesiydi.
Evin bulunduğu köşe başının, seslerin yankılanması açısından
harika bir yer olduğuna daha önce değinilmişti; şimdi
de yaklaşan ayak seslerinin yankısı kulaklarda çınlamaya
başlamıştı, sanki bir aşağı bir yukarı yürümek ifadesinin
kullanılması bile yankılanmayı tetiklemeye yetmişti.
Miss Pross konuşmayı sonlandırmak üzere ayağa kalkarak,
"İşte geliyorlar! " dedi. " Birazdan buraya yüz kişi
doluşur! "
Sahip olduğu akustik özellikleriyle son derece sıradışı bir
köşeydi burası; Mr. Lorry çıkıntılı bölümde durmuş, açık
pencereden, ayak seslerini duydukları baba kızı görmek
için bakınırken, bir an hiç varmayacakları hissine kapılmıştı.
Ayak sesleri duyulmaz olunca yankı da kaybolup gitmiş,
onun yerini, görünmeyen başka ayak seslerinin yankısı almıştı
ve baba kız eve iyice yaklaştıklarında tüm yankılar yok
olup gitmişti. Baba kız nihayet göründüklerinde, Miss Pross
onları karşılamak için çoktan sokak kapısında hazırdı.
125
Charles Dickens
Miss Pross delidolu, kırmızı saçlı ve suratsız olsa da, yukarı
geldiğinde sevgili kuzusunun şapkasını çıkarıp mendilinin
ucuyla ve üfleyerek tozunu alırken, pelerinini katlayıp
kenara koyarken, onun o güzel gür saçlarını, sanki kendi
saçlarıymış gibi ve sanki dünyanın en güzel ve alımlı kadınıymış
gibi gururla okşarken son derece hoş bir görüntü arz ediyordu.
Sevgili kuzusu da Miss Pross'a sarılıp teşekkür ederken,
onun için bu kadar çok zahmete girmesine gönlünün
razı olmadığını söylerken çok hoş bir görüntü arz ediyordu;
elbette tüm bunları ancak şakayla karışık söyleme cüretini
gösterebiliyordu, yoksa Miss Pross çok kırılır ve odasına kapanıp
ağlardı. Doktor da onları seyrederken ve Miss Pross'a
Lucie'yi ne kadar şımarttığını söylerken aynı şekilde çok hoş
bir görüntü arz ediyordu; aslında tavırlarından ve bakışlarından,
imkanı olsa, kendisinin onu çok daha fazla şımartacağı
anlaşılıyordu. Kafasındaki küçük peruğuyla tüm bunları izlerken,
bekar olmasına rağmen, ona ilerlemiş yaşlarında bir
yuva bahşeden yıldızlara şükrederken Mr. Lorry de çok hoş
bir görüntü arz ediyordu. Fakat, hayır, bu manzarayı izlemeye
yüzlerce insan falan gelmemişti; Mr. Lorry, Miss Pross'un
öngörüsü gerçekleşecek diye boş yere beklemişti.
Akşam yemeği vakti gelmişti ama o yüzlerce kişi hala
ortada yoktu. Bu küçük evin idaresinde Miss Pross alt kattan
sorumluydu ve görevini her zaman layığıyla yerine getiriyordu.
Yarı İngiliz yarı Fransız mutfağına has mütevazı
yemekleri öyle lezzetli olur, öyle hoş servis edilir ve öyle
zevkli sunulurdu ki, bundan iyisi can sağlığıydı. Salt faydacı
amaçlarla arkadaşlık kuran Miss Pross, Soho ve civarındaki
mahallelerin altını üstüne getirerek, birkaç şilin ya da yarım
kron karşılığında, gastronomik sırlarını onunla paylaşacak
yoksul Fransızlar bulurdu. Bu perperişan Galya çocuklarından
yemek yapmaya dair öyle muhteşem incelikler öğrenmişti
ki, evdeki hizmetçi kızla kadın, onu -bir tavuğu, bir
tavşanı ya da bahçeden topladığı bir iki sebzeyi istediği şeye
126
İki Şehrin Hikayesi
dönüştüren- bir büyücüye ya da Külkedisi'nin iyilik perisine
benzetiyorlardı.
Miss Pross, pazar günleri yemeğini Doktor'un sofrasında
yerdi; diğer günlerdeyse muhtelif saatlerde ya alt katta ya
da ikinci katta, yalnızca Uğurböceğinin girmesine izin verdiği
mavi odasında yerdi. Beraber yemek yedikleri günlerde,
Uğurböceğinin o tatlı yüzünün ve onu mutlu etme çabalarının
etkisiyle Miss Pross iyice gevşer, bu yüzden de yemek son
derece keyifli geçerdi.
O gün hava kasvetliydi, Lucie şarabın çınar ağacının altında
servis edilmesini ve açık havada oturmayı teklif etmişti.
Her şey dönüp dolaşıp ona vardığından ve dünya onun
etrafında döndüğünden, hep birlikte çınar ağacının altına
geçtiler, Lucie şarabı Mr. Lorry'nin şerefine özel, kendi elleriyle
taşıdı. Bir süredir Mr. Lorry'nin sakisi ilan etmişti kendini,
bu yüzden çınar ağacının altında oturup sohbet ettikleri
süre boyunca Mr. Lorry'nin içkisini sürekli tazeledi. Onlar
sohbet ederken, evlerin gizemli sırtları ve arkaları gizlice onları
izliyor, tepelerindeki çınar ağacı da onlara kendince bir
şeyler fısıldıyordu.
O yüzlerce insan hala görünürde yoktu. Onlar çınar ağacının
altında otururken bir tek Mr. Darnay çıkagelmişti fakat
o da tek kişiydi.
Doktor Manette de Lucie de onu büyük bir nezaketle karşıladılar.
Fakat Miss Pross'un baş bölgesinde ve vücudunda
aniden seğirmeler baş gösterdi, bu yüzden eve gitti. Onu hiç
de seyrek sayılmayacak bir sıklıkla yoklayan bu rahatsızlıktan
dost meclislerinde "kasılma nöbeti" diye bahsediyordu.
Doktor, olabilecek en iyi halindeydi ve her zamankinden
daha genç görünüyordu. Böyle zamanlarda Lucie'yle olan
benzerliği iyice görünür bir hal alıyordu; öyle yan yana oturduklarında,
Lucie babasının omzuna yaslandığında, babası
elini kızının sandalyesinin arkasına attığında, aralarındaki
benzerliğin izini sürmek çok keyifli oluyordu.
1 2 7
Charles Dickens
Doktor tüm gün, alışılmadık bir neşeyle, pek çok farklı
konudan konuşup durdu. Çınar ağacının altında otururlarken,
söz Londra'nın eski binalarına ne olduğundan açıldığında,
Mr. Darnay, "Söylesenize Doktor Manette," dedi,
"Londra Kulesi'ni gördünüz mü hiç ? "
"Lucie'yle oraya gittik, pek etraflıca gezemedik ama enteresan
bir yer olduğunu anlayacak kadarını görebildik. "
Mr. Darnay yüzü öfkeyle kızardığı halde gülümseyerek,
"Ben de orada bulunmuştum, bildiğiniz gibi," dedi, "şimdikinden
tamamen farklı ve orayı gezmeme imkan tanımayacak
bir kimlikle. Ben oradayken çok ilginç bir şey anlatmışlardı.
"
"Ne anlatmışlardı ? " diye sordu Lucie.
"İçinde birtakım düzenlemeler yaparken, işçiler, yıllar önce
yapılmış ve unutulmuş bir zindana rastlamışlar. Zindanın duvarının
her bir taşı, mahkumların kazıyarak yazdığı tarihler,
isimler, şikayetler ve dualarla kaplıymış. Köşedeki taşlardan
birinin üzerinde, idam mahkumlarından birinin ölüme giderken
kazıdığı üç harf varmış. Harfler rasgele bir aletle, alelacele
ve titrek bir elle kazınmış. Önce K. A. R. yazdığını zannetmişler,
sonra daha dikkatli inceleyince son harfin Z olduğu
anlaşılmış. Adının baş harfleri K, A, Z olan bir mahkı1ma
ait herhangi bir kayda ya da hikayeye rastlayamamışlarsa da
ismin ne olabileceğine dair bir sürü tahminde bulunulmuş.
Bir süre sonra, harflerin, bir ismin baş harflerine değil, KAZ
kelimesine karşılık geldiği anlaşılmış. Yazının altındaki zemin
iyice incelenince, bir taşın, tuğlanın ya da bir döşeme malzemesinin
altında, küçük bir deri çanta ya da kılıfın küllerine
karışmış kağıt külleri bulmuşlar. Meçhul mahkumun ne yazdığı
hiçbir zaman bilinemeyecek fakat bir şeyler yazıp gardiyanlar
görmesin diye oraya sakladığı kesin. "
"Babacığım, " diye haykırdı Lucie, "fenalaştınız! "
Doktor elini başına götürerek irkildi. Bu hali ve görünüşü
herkesi epey korkutmuştu.
1 2 8
İki Şehrin Hikdyesi
"Hayır canım, fenalaşmadım. Bu kocaman yağmur
damlaları içimi ürpertti. İçeri girsek iyi olacak. "
Doktor hemen kendine gelmişti. Yağmur gerçekten de
kocaman damlalar halinde yağıyordu; onlara elinin üzerindeki
yağmur damlalarını gösterdi. Fakat az önce anlatılan
keşifle ilgili tek kelime etmedi ve eve girdiklerinde Mr.
Lorry'nin hiçbir ayrıntıyı kaçırmayan profesyonel gözleri,
Charles Darnay'e bakarken Doktor'un yüzünde, mahkeme
koridorlarında yürürlerken gördüğü bakışın aynısını yakalamıştı
- ya da ona öyle gelmişti.
Doktor kendini öyle çabuk toparlamıştı ki, Mr. Lorry
keskin, profesyonel gözlerinden şüphe etmişti. Girişteki dev
altın kolun altında durmuş, onlara, henüz küçük sürprizlere
dayanıklı olmadığını ( belki de hiçbir zaman olmayacaktı) ve
yağmurun onu rahatsız ettiğini söylerken, en az o kol kadar
sapasağlam bir hali vardı.
Çay saati geldiğinde, kasılma nöbeti hala geçmemiş olan
Miss Pross çay yaptı fakat o yüzlerce kişiden hala eser yoktu.
Onlara az önce Mr. Carton da katılmıştı fakat sayı hala
ikiydi.
Sıcak ve rutubetli bir geceydi; camlar kapılar açık oturdukları
halde çok bunalıyorlardı. Çay masasından kalkınca
hep beraber pencerenin önüne geçip kasvetli alacakaranlığı
seyre daldılar. Lucie babasının yanında oturuyordu, Darnay
Lucie'nin yanında, Carton ise cama yaslanmıştı. Evin bulunduğu
köşede helezonlar çizerek esen fırtına habercisi rüzgar,
uzun ve bembeyaz perdeleri tavana kadar havalandırıyor,
hayalet kanatlar gibi dalgalandırıyordu.
"Yağmur hala dinmedi, " dedi Doktor Manette, "yavaşlamış
da olsa kocaman ve ağır damlalar halinde yağmaya
devam ediyor. Ağır ağır yaklaşıyor. "
"Kesinlikle geliyor, " dedi Carton.
Bir şeylerin olmasını bekleyenlerin çoğu zaman, karanlık
bir odada dışarıyı izleyen ve şimşek çakmasını bekleyenlerinse
her zaman yaptığı gibi alçak sesle konuşuyorlardı.
1 2 9
Charles Dickens
Sokakta büyük bir telaş vardı, insanlar, fırtına bastırmadan
sığınacak bir yer bulmak için hızla kaçışıyorlardı; seslerin
muhteşem yankılandığı o köşe başı, yaklaşan ve uzaklaşan
ayak sesleriyle çınlıyordu, oysa görünürde ne gelen vardı
ne giden.
Bir süre daha sesleri dinledikten sonra, "Ne çok insan ve
ne büyük ıssızlık! " dedi Damay.
"Çok etkileyici, öyle değil mi Mr. Damay?" diye sordu
Lucie. "Bazen burada tüm akşam oturup hayallere dalarım
fakat bu gece her şey öylesine karanlık ve kasvetli ki en sıradan
hayalin gölgesi bile içimi ürpertiyor. "
"İçinizi ürperten şeyi anlatın da, bizim de içimiz ürpersin.
"
"Sizi etkilemeyecektir. Bu tür şeyler yaşandıkları anda etkili
oluyorlar bence; bir başkasına anlatılacak şeyler değiller.
Bazı akşamlar burada bir başıma oturup tüm o yankıları,
hayatımıza yavaş yavaş yaklaşmakta olan ayakların sesiymiş
gibi dinlerim. "
Sydney Carton her zamanki sinameki tavrıyla, "O halde
hayatımıza devasa bir kalabalık yaklaşıyor," diye araya girdi.
Ayak seslerinin ardı arkası kesilmiyordu ve hızları giderek
artıyordu. Yaklaşan ve uzaklaşan ayak sesleri, köşe başında
tekrar tekrar yankılanıyordu; bazısı pencerenin altından geliyor
gibiydi, bazısı odanın içinde gibi, bazısı yaklaşıyor gibiydi,
bazısı uzaklaşıyor gibi fakat istisnasız hepsi uzak sokaklardan
geliyordu ve görünürde kimsecikler yoktu.
" Bu ayak sesleri hepimize mi geliyor Miss Manette, yoksa
onları aramızda paylaşacak mıyız? "
" Bilmiyorum Mr. Damay; size saçma bir hayal olduğunu
söylemiştim fakat siz ısrarla öğrenmek istediniz. Bir başımayken
bu ayak seslerini, babamın ve benim hayatımıza girecek
olan insanların ayak sesleri olarak hayal ediyorum. "
" Ben d e b u gelenleri kendi hayatıma kabul ediyorum! "
dedi Carton. " Hiçbir soru sormaksızın ve şart koşmaksızın
1 3 0
İki Şehrin Hikayesi
hem de. Aşağıda bize doğru yaklaşmakta olan devasa bir
kalabalık var Miss Manette ve ben şimşek çaktığında onları
görebiliyorum. " Cümlenin son bölümünü, parlak bir şimşek
yaslandığı pencereyi aydınlattıktan sonra ilave etmişti.
Şiddetli bir gök gürültüsünün ardından, "Onları duyabiliyorum
da! " diye devam etti. "İşte geliyorlar; süratle, hınçla,
öfkeyle! "
Betimlediği şey bastıran yağmurun telaşlı uğultusuydu;
bu ses diğer tüm sesleri öylesine bastırmıştı ki başka hiçbir
şey duyulmuyordu, o yüzden susmak zorunda kaldı. Derken,
peş peşe yıldırım ve şimşeklerin eşlik ettiği, hafızalardan
silinmeyecek bir fırtına koptu, bardaktan boşanırcasına yağmur
yağıyordu; tüm bu kıyamet, ateş ve yağmur, gece yarısı
ay doğana kadar dur durak vermeden devam etti.
Mr. Lorry, uzun çizmeleri ve feneriyle ona eşlik eden
Jerry'yle birlikte, hava tamamen açtıktan sonra Clerkenwell'e
dönmek üzere yola çıktığında, Saint Paul Katedrali'nin dev
çanı saat biri vuruyordu. Soho'dan Clerkenwell'e giden yolda
ıssız noktalar olduğu için, Mr. Lorry haydut olma ihtimaline
karşı, Jerry'yi hep yanına alırdı fakat genelde bundan iki
saat kadar önce yola çıkarlardı.
"Ne geceydi ama Jerry! " dedi Mr. Lorry. " Bir ara ölüler
mezarlarından hortlayacaklar sandım. "
"Hayatımda böyle gece görmedim efendim, umarım bir
daha da görmem, " diye karşılık verdi Jerry.
"İyi geceler Mr. Carton," dedi işadamı. "İyi geceler Mr.
Darnay. Bir daha böyle bir gece görür müyüz kim bilir? "
Kim bilebilirdi ki? Belki de günün birinde, devasa bir insan
kalabalığının da telaşlı bir uğultuyla kendilerine doğru
geldiğine tanıklık edeceklerdi.
1 3 1

Yedinci Bölüm
Monsenyör Şehirde
Sarayın en güçlü lordlarından biri olan Monsenyör, Paris'teki
büyük otelinde on beş günde bir düzenlediği resepsiyonlarından
birini veriyordu. Monsenyör, böyle bir odaya
sahip olma şerefine erişemeyen ibadetçilerin, tapınakların en
yücesi, kutsallar kutsalı olarak gördüğü odasında sıcak çikolatasını
içmek üzere bekliyordu. Monsenyör pek çok şeyi kolaylıkla
yutup mideye indirebilme yetisine sahipti, hatta kimi
karanlık fikirli kişilere göre, Fransa'yı da hızla yutmaktaydı
fakat bu sabahki sıcak çikolatanın, aşçının yanı sıra dört
güçlü kuvvetli adamın yardımı olmaksızın Monsenyör'ün
boğazından geçmesi mümkün değildi.
Evet. Bu şanslı sıcak çikolatanın Monsenyör'ün dudaklarına
temas etme şerefine erişebilmesi için, Monsenyör'ün bizzat
belirlemiş olduğu asil ve nezih moda anlayışını yansıtan,
cebinde en az iki altın saat olmaksızın nefes dahi alamayan
bir şefle, kıyafet aksesuarları pırıl pırıl parlayan, toplamda
dört kişiye ihtiyaç vardı. Hizmetçilerden biri çikolata kabını
Monsenyör'ün o mübarek huzuruna getirir; ikincisi bu iş
için özel olarak getirdiği küçük bir aletle çikolatayı karıştırıp
köpürtür; üçüncüsü Monsenyör'ün en sevdiği peçetesini
uzatır; (iki altın saati olan) dördüncüsü de çikolatayı fincana
1 3 3
Charles Dickens
koyardı. Bu adamlardan biri dahi eksik olsa, Monsenyör'ün
çikolatasını içmesi ve ona hayran olan şu gökkubbedeki itibarını
muhafaza etmesi mümkün değildi. Çikolatası, onur
kırıcı biçimde üç kişi tarafından servis edilecek olsa, arma
sahibi ailesinin itibarı lekelenir; hele iki kişi servis edecek
olsa, derdinden ölürdü.
Monsenyör geçen gece, "Komedi" ve "Büyük Opera"
adlı oyunların büyüleyici bir biçimde sahneye konduğu bir
akşam yemeğine katılmıştı. Monsenyör, her gece akşam
yemeğini dışarıda, ona eşlik eden harika insanlarla birlikte
yerdi. Monsenyör öylesine nazik ve duyarlıydı ki, Komedi
ve Büyük Opera, sıkıcı devlet meseleleri, devlet sırları ve
Fransa'nın ihtiyaçlarından çok daha fazla ilgisini çekiyordu.
Böyle bir şansa sahip olabilen diğer ülkeler için olduğu gibi,
bu durum Fransa açısından da mutluluk vericiydi; örnek
vermek gerekirse, şen Stuart'ın5 ülkeyi sattığı esef verici dönemlerde
İngiltere de aynı bu durumdaydı.
Monsenyör'ün kamuyu ilgilendiren genel konulara ilişkin
tek bir soylu fikri vardı, o da her şeyi akışına bırakmaktı;
özel meselelere dair sahip olduğu bir diğer soylu fikriyse
her şeyin -cebini ve gücünü besleyecek şekilde- kendisine
akması gerektiğiydi. Genel meselelerde de özel meselelerde
de, keyif almak söz konusu olduğunda, Monsenyör'ün bir
başka soylu fikri, dünyanın onlar için yaratılmış olduğuydu.
Monsenyör'ün ve onun gibilerin dünyasını özetleyen
cümle ( orijinalinden6 yalnızca tek bir kelime farklıydı ki bu
da büyük bir fark sayılmazdı) şuydu: "Benimdir yeryüzü ve
içindeki her şey " .
Gelgelelim Monsenyör, avam tabakasına özgü birtakım
sıkıntıların, kendi kamusal ve özel ilişkilerine sızdığını yavaş
yavaş fark etmeye başlamış, bu sebeple de bir mültezimle7
İngiltere Kralı II. Charles. (ç.n.)
Cümlenin orijinali: " Rabb'indir yeryüzü ve içindeki her şey. " (İncil, Mezmurlar
24: 1 ) . (ç.n.)
7 Devlet adına vergi toplamakla görevli kişi. (ç.n. )
1 34
İki Şehrin Hikayesi
güç birliği yapmak zorunda kalmıştı. Monsenyör kamu maliyesinden
zerre kadar anlamadığı için, bu işleri anlayan birilerine
devretmesi gerekiyordu; özel parasal işlerini onlara
aktarmasının sebebiyse mültezimlerin zengin oluşu, Monsenyör'ünse,
nesiller boyu süregelen lüks ve şatafattan sonra
giderek fakirleşmesiydi. Bu sebeple Monsenyör, kız kardeşini
-şu hayatta giyip giyebileceği en ucuz kıyafet olan rahibe
cübbesini giymesine ramak kala- manastırdan çekip almış,
ailesi yoksul, kendisi çok zengin bir mültezime peşkeş çekmişti.
Tepesinde altın elma olan bir asa taşıyan mültezim, şu
an otelin dış odalarında kalanlarla birlikte salondaydı; daha
önce insanlar tarafından çokça horlandığı ve Monseryör'ün
ve kendi karısının damarlarında akan kanın üstünlüğünü
her zaman kabul ettiği için ona mağrurca tepeden bakmalarına
ses etmiyordu.
Şatafata düşkün bir adamdı mültezim. Ahırlarında otuz
at, evinde yirmi dört erkek uşak, karısına hizmet eden altı
oda hizmetçisi vardı. Evli olmasından kaynaklanan toplumsal
ve ahlaki yükümlülüklerine rağmen, hiçbir baskın ve ganimet
fırsatını kaçırmayan mültezim, o gün Monsenyör'ün
otelinde bulunan kişilikler arasında dönemin mevcut gerçekliğini
en iyi temsil eden kişiydi.
Her ne kadar odalar göze hitap ediyor olsa da ve dönemin
tüm zevk ve dekorasyon imkanlarını yansıtacak şekilde süslenmiş
olsa da, ticari açıdan iyi durumda değillerdi; özellikle
çevredeki hırpani kılıklı, kukuletalı tipler (ki bunların yaşadıkları
yerler çok uzakta değildi; iki tarafa eşit mesafede bulunan
Notre-Dame'ın gözetleme kulelerinden şehrin zengin
ve yoksul iki ucu da rahatlıkla görülüyordu) buranın ederini
epey düşürüyordu fakat bu tür konular o an Monsenyör'ün
otelinde bulunan hiç kimseyi ilgilendirmiyordu. Askeri bilgiden
yoksun subaylar; geminin ne olduğunu bile bilmeyen
denizciler; devletin gidişatından bihaber devlet memurları;
şehvetli bakışları, gevşek dilleri ve gayriahlaki yaşamlarıyla,
1 3 5
Charles Dickens
olabilecek en dünyevi din adamları oradaydı; hiçbiri liyakat
sahibi değildi fakat hepsi rezilce öyleymiş taklidi yapıyordu;
hepsi bir şekilde Monsenyör'ün tarikatının bir parçasıydı,
bu yüzden de herhangi bir maddi getirisi olan tüm devlet
pozisyonlarında bunlar görev alıyor, paraya para demiyorlardı.
Monsenyör'e ya da devlete doğrudan bağlı olmasa da,
ülkenin gerçekliğinden en az diğerleri kadar kopuk olanların
ya da dünyevi amaçlar için çalışarak, engebesiz bir yolda
ilerleyenlerin sayısı da diğerlerinden aşağı kalır değildi. Aslında
var olmayan hastalıklar için havalı tedaviler uygulayarak
büyük servetler elde eden doktorlar, Monsenyör'ün giriş
salonunda itibarlı hastalarına gülümsüyorlardı. Devletteki
ufak tefek aksaklıklara, sorunu kökten temizlemek dışında,
türlü türlü çareler bulan proje sahipleri, Monsenyör'ün resepsiyonunda
yakaladıkları herkesin kafasını türlü türlü zırvayla
şişirdiler. Dünyayı kelimelerle yeniden şekillendiren ve
gökyüzüne tırmanmak için iskambil kağıtlarından bir Babil
Kulesi inşa eden inançsız filozoflar, Monsenyör'ün düzenlediği
bu muhteşem toplantıda, metalleri dönüştürmekle
kafayı bozmuş inançsız kimyagerlerle sohbet ediyorlardı.
O devirde -ve daha sonrasında- insanın doğal olarak ilgi
alanına girebilecek her türlü konuya gösterdikleri kayıtsızlıklarıyla
tanınan, iyi ailelerden gelen kibar beyler o akşam
Monsenyör'ün otelinde birer tükenmişlik abidesi gibiydiler.
Bu kişiler, Paris'in o güzel dünyasında öyle şöhretli evlerden
geliyorlardı ki, Monsenyör'ün resepsiyonuna katılan hayranları
arasından casus olanlar -ki neredeyse oradakilerin
yarısı- o evlerdeki melekler içinde, görünüş ve tavırlar açısından,
anne olmaya uygun bir eş bulamazlardı. Gerçekten
de, o dönem anne olmak pek moda değildi; annelik de, bu
dünyaya bakması zahmetli bir yaratık getirmenin ötesinde
bir anlam taşımıyordu ki, bu da gerçek annelik kavramıyla
pek bağdaşmıyordu. Moda olmadığı halde dünyaya getirilen
bebekleri köylü kadınlar büyütür, altmışlarındaki güzel
1 3 6
İki Şehrin Hikayesi
anneannelerse, sanki yirmi yaşındalarmış gibi giyinip davetlere
giderlerdi.
Gerçeklikten kopukluk, cüzam gibi, Monsenyör'ün etrafındaki
herkesi çirkinleştirmişti. En dıştaki odada, son
birkaç senedir genel olarak bir şeylerin yolunda gitmediğine
dair belli belirsiz endişe taşıyan yarım düzine kadar müstesna
adam vardı. Yolunda gitmeyen şeyleri yoluna koymak
adına, bu yarım düzinenin yarısı o tuhaf Convulsionist8 tarikatına
katılmışlardı ve daha o zaman bile kendi aralarında,
Monsenyör'e geleceğe dair rehberlik edecek, anlaşılır ve etkili
yön gösterme şeklini -ağızlarından köpük çıkarmak, öfkeden
kudurmak, kükremek ya da bir köşede istem dışı hareketler
yapmak- tartışıyorlardı. Bu dervişlerin dışında, üç
kişi de hemen başka bir gruba yönelmiş, "Hakikatin Merkezi"
adıyla gidişatı düzeltmeye girişmişlerdi; onlara göre
insan, Hakikatin Merkezi'nden uzaklaşmıştı -bunu görmek
için fazla kanıta ihtiyaç yoktu- ama şu an hala Çember'in
içindeydi; Çember' den uçup gitmesi engellenmeli, hatta oruç
tutmak ve ruhlarla temasa geçmek suretiyle Merkez'e tekrar
dönmesi sağlanmalıydı. Böylece, bu tarikata üye olanlar
arasında ruhlarla sohbet etme pratiği devam etti ve pratiğin
göze hiç görünmeyen pek çok faydası oldu.
İyi yanından bakacak olursak, Monsenyör'ün büyük
otelini teşrif eden herkes harikulade giyinmişti. Mahşer
Günü'nde hükümler kılık kıyafete göre verilecek olsaydı,
oradaki herkes tamamen günahsız kabul edilirdi. Kıvır kıvır
yapılmış, pudrayla sabitlenmiş ya da kirpi gibi havaya
dikilmiş saçlar, yapay bir biçimde korunup güzelleştirilmiş
ciltler, ihtişamlı kılıçlar ve etrafı saran o muhteşem kokular,
her şeyin sonsuza dek bu şekilde devam edeceği hissini
uyandırıyordu. İyi ailelerden gelen o nazik beyefendiler,
aheste aheste hareket ettikçe şıngırdayan küçük incik bon-
Fransa'da 1 8 . yüzyılda kurulan, dini duygularla vecde gelip kasılıp titreyerek
kendilerinden geçen üyeler barındıran radikal bir dini tarikat. (ç.n. )
1 3 7
Charles Dickens
cuklar takmışlardı; altın zincirleri küçük zilleri andırıyordu
ve çıkardıkları ses, ipek, brokar ve keten kumaşların hışırtısına
karışıp havada dalga dalga Saint Antoine'a yayılıyor ve
onun o dinmek bilmeyen açlığını daha da bir körüklüyordu.
Giyim kuşam, her şeyi olduğu gibi muhafaza etmek için
harika bir tılsım ve muskaydı. Herkes, hiç ayrılmayacakları
bir maskeli balo için giyinip kuşanmıştı sanki. Tuileries
Sarayı'ndan Monsenyör'e ve tüm saraya, avukat odalarından
yargıç kürsüsüne varana dek toplumun tüm kesimleri
(hırpani kılıklılar hariç) maskeli balodaki yerini almıştı;
öyle ki en vasatından cellat bile şık olma derdindeydi, hatta
ondan görevini yerine getirirken "saçlarını kıvır kıvır yapıp
pudralaması, altın simli ceket, yüksek topuklu ayakkabılar
ve bembeyaz çorap giymesi" isteniyordu. Taşradaki meslektaşları,
Mösyö Orleans ve diğerleri tarafından Mösyö Paris
olarak adlandırılan cellat, darağacı ve işkence çarkının -o
zamanlar balta pek kullanılmazdı- başında bu hoş kıyafetlerle
hazır bulunurdu. Efendimizin doğumundan sonraki
bin yedi yüz seksen senesinde, temelini, saçlarını kıvır kıvır
yapıp pudralamış, altın simli ceketli, topuklu ayakkabılı ve
bembeyaz çoraplı bir celladın oluşturduğu bir sistemin çökebileceğini
Monsenyör'ün resepsiyonunda bulunanlar arasında
kim tahmin edebilirdi ki?
Monsenyör çikolatasını içip de dört adamını bu görevden
azat ettikten sonra kutsallar kutsalı odasının kapısının
açılmasını emrederek dışarı çıktı. O nasıl bir itaatkarlık, yalakalık,
yaltakçılık, onursuzluk ve rezilce kendini küçük düşürmeydi
öyle! Bedenen ve ruhen bu denli eğilip bükülünce,
Tanrı katında yapılacak bir şey kalmıyordu; belki de, diğer
etmenlerin yanı sıra, Monsenyör'e tapınanların cennete pek
uğramamalarının sebebi buydu.
Monsenyör, kimisine birtakım vaatlerde bulunarak,
kimisine gülümseme bahşederek, mutlu bir bendesinin
kulağına bir şeyler fısıldayıp bir diğerine el sallayarak ke-
1 3 8
İki Şehrin Hikayesi
yifli keyifli odaların arasından geçerek, en uçtaki Hakikat
Çemberi'ne ulaştı. Bir kez daha gidip geldikten sonra, kendini
çikolata perileriyle dolu tapınağına kapatıp bir daha
ortalıkta görünmedi.
Gösterinin sona ermesiyle, havadaki esinti küçük çaplı
bir fırtınaya dönüşmüş, değerli küçük çanlar, alt katlarda
çınlamaya başlamıştı. Kısa bir süre sonra, tüm o kalabalıktan
geriye tek bir kişi kalmıştı ki, o da kolunun altında şapkası
ve elinde enfiye kutusuyla ağır ağır aynaların önünden
geçerek çıkışa ilerledi.
Bu adam, yolunun üzerindeki son kapının önünde durup
tapınağa dönerek, "Seni Şeytan'a havale ediyorum! " diye
haykırdı.
Sonra, sanki ayakkabılarındaki tozu silkelermiş gibi parmaklarındaki
enfiye tozunu silkeleyerek sessizce aşağı indi.
Altmış yaşlarında, iyi giyimli, kibirli ve yüzünde incecik
bir maske varmış gibi görünen bir adamdı. Yüzünün şeffaf
bir solgunluğu vardı, yüz hatları keskin, ifadesi sertti. Burnu,
burun deliklerinin üst kısmının hafifçe sıkılmış gibi durması
dışında son derece biçimliydi. Yüzünde nadiren beliren değişiklik,
bu iki basık delik -ya da çizik- sayesinde oluşuyordu;
bazen renk değiştiriyor, bazen de nabız atışını andıran bir
hareketle belli belirsiz büyüyüp küçülüyor, böylece adamın
yüzüne hain ve gaddar bir ifade katıyordu. Dikkatli bakıldığında,
bu ifadenin oluşmasında, ağız kenarında ve göz çevresinde
bulunan fazla sayıda yatay ve ince çizginin de payı
olduğu anlaşılıyordu; yine de, bıraktığı intiba bakımından,
oldukça güzel ve etkileyici bir yüzdü.
Yüzün sahibi aşağıya inerek avluya çıktı, arabasına
bindi ve uzaklaştı. Resepsiyonda onunla pek konuşan olmamıştı;
öyle tek başına bir köşede durmuştu ve açıkçası,
Monsenyör ona biraz daha sıcak davranabilirdi. Tam da
böyle bir ruh halindeyken, halktan insanların atının önünde
kaçışmasında, ezilmekten kıl payı kurtulmalarında her-
1 3 9
Charles Dickens
hangi bir sorun görmüyor gibiydi. Şoförü, arabayı sanki
düşman kovalıyormuş gibi sürüyordu ve adamın gözü
dönmüş pervasızlığı, arkada oturan beyefendinin yüzünde
ya da dudaklarında en küçük bir değişikliğe sebep olmuyordu.
O dilsiz dönemde ve o sağır şehirde bile, kaldırımdan
yoksun daracık sokaklarda, çığrından çıkmış soyluların
barbarca araba kullanarak avam tabakasından insanların
hayatını tehlikeye attığı ve yaraladığına dair şikayetler
duyulur şekilde dillendiriliyordu. Fakat bu meseleyi ikinci
kez düşünme zahmetine katlanacak kadar dikkate alanların
sayısı gerçekten çok azdı ve tıpkı diğer meselelerde olduğu
gibi, sefil halk, başının çaresine bakmak üzere kendi
haline bırakılıyordu.
Çılgınca tangır tungur eden araba, günümüzün koşullarında
anlamanın mümkün bile olmadığı insanlık dışı bir düşüncesizlikle,
önüne çıkan kadınların ciyak ciyak bağırmasına,
erkeklerinse birbirlerine ve çocuklarına sımsıkı yapışıp
birbirlerini kenara çekmeye çalışmalarına sebep olarak,
köşeleri uçarcasına dönüp yolları rüzgar gibi geçiyordu. Nihayet,
çeşmenin yakınlarındaki bir köşeyi dönerken, tekerlekler
feci bir ses çıkararak sarsıldı, kalabalıktan acı çığlıklar
yükseldi ve atlar şaha kalkarak durdular.
Böyle bir aksaklık olmasa araba muhtemelen durmazdı
çünkü arabalar böyle durumlarda çoğu zaman ezdikleri kişileri
öylece bırakıp yola devam ederdi; zaten böyle olmaması
için bir sebep var mıydı? Fakat bu sefer telaşa kapılan uşak
aceleyle arabadan indi; atların dizginlerine uzanmış yirmi el
vardı.
Mösyö soğukkanlılığını bozmadan dışarı bakarak, "Ne
oldu? Sorun nedir? " diye sordu.
Kafasında kukuletası olan, uzun boylu bir adam, atların
ayaklarının dibinde duran çuvala benzer bir şeyi alıp çeşmenin
önüne bıraktı; çamura batmış sırılsıklam haliyle vahşi
bir hayvan gibi uluyordu.
140
İki Şehrin Hikayesi
Hırpani kılıklı ve ezik büzük bir adam, "Kusura bakmayın
Mösyö Marki. Ezilen çocuktu da! " dedi.
"Neden öyle iğrenç sesler çıkarıyor? Onun çocuğu muymuş
ki? "
"Özür dileriz Mösyö Marki. Ne yazık ki öyleymiş. "
Sokak yaklaşık on metrekarelik bir meydana açılıyordu
ve çeşme az ötedeydi. Uzun boylu adam yerden kalkıp at
arabasına doğru koşmaya başlayınca Mösyö Marki hemen
kılıcının kabzasına davrandı.
Adam gözü dönmüş bir çaresizlikle, "Öldürdünüz onu ! "
diye haykırdı, iki eli havada, gözleri adamın üzerindeydi.
"Öldü! "
İnsanlar toplanıp Mösyö Marki'ye bakmaya başladılar.
Ona dikilen gözlerde büyük bir merak ve sabırsızlık dışında
herhangi bir ifade okunmuyordu; öfke ve meydan okumadan
eser yoktu. Kimse tek kelime etmiyordu; o ilk çığlığın
ardından sessizliğe gömülmüşlerdi. Konuşan ezik büzük
adamın sesi, ezikliğiyle doğru orantılı olacak şekilde kısık
ve yavandı. Mösyö Marki onlara, deliklerinden çıkıp gelmiş
farelermiş gibi bakıyordu.
Cüzdanını çıkardı.
"Kendinize ve çocuklarınıza sahip çıkamayışınıza bir
türlü anlam veremiyorum," dedi. "İlla biriniz arabanın önüne
çıkacaksınız. Kimbilir atlarıma nasıl zarar verdiniz. Baksana!
Şunu ona ver. "
Uşağın havada yakalaması için bir altın para fırlattı ve
tüm kafalar uzanıp paranın yere düşüşünü izledi. Uzun boylu
adam tüyler ürpertici bir çığlık daha atarak, "Öldü ! " dedi.
Herkesin açılıp yol verdiği bir adam hızla yaklaşıp uzun
boylu adamı sımsıkı kavradı. Onu gören zavallı adam, başını
omzuna koyup hıçkırarak ağlamaya başladı; bir yandan
da eliyle, kadınların çuvalı andıran hareketsiz şeyin üzerine
eğildiği çeşmeyi işaret ediyordu. Kadınların da ağzını tıpkı
erkeklerinki gibi bıçak açmıyordu.
1 4 1
Charles Dickens
"Biliyorum, biliyorum, " dedi sonradan gelen adam.
"Metin ol sevgili Gaspard! O zavallı yavrucağın ölmesi, yaşamasından
daha iyi. Hiç acı çekmeden, hemen can verdi.
Yaşasaydı, tek bir mutlu saati olacak mıydı acaba ? "
"Bayağı filozofmuşsun sen ! " dedi Marki gülümseyerek.
"Adın ne senin? "
"Defarge."
"Ne iş yapıyorsun ? "
"Meyhaneciyim Mösyö Marki. "
"Al bakalım şunu," dedi Marki bir altın daha çıkarıp fırlatarak,
"istediğin gibi harca. Atlar ne durumda ? İyiler mi? "
Marki, kalabalığa ikinci kez dönüp bakmaya bile tenezzül
etmeden arkasına yaslandı, tam, kazayla değersiz bir şeyi
kırmış ve rahatlıkla parasını verip telafi edebilecek bir beyefendi
edasıyla oradan uzaklaşacaktı ki, arabasına fırlatılan
ve arabanın içine düşüp yerde tıngırdayan bir metal parayla
tüm keyfi kaçtı.
"Dur! " dedi Mösyö Marki. "Atları durdur! Kim attı
bunu? "
Meyhaneci Defarge'ın az önce dikildiği yere baktı; perişan
haldeki baba kaldırıma kapanmıştı, yanındaysa esmer,
iriyarı, örgü ören bir kadın vardı.
"Köpekler! " dedi Marki dümdüz bir sesle ve yüzünde
burun delikleri dışında herhangi bir değişiklik olmaksızın.
" Sizi büyük bir keyifle ezip bu dünyadan kökünüzü kazıyabilirim.
Bunu arabaya fırlatan serserinin kim olduğunu
bilseydim ve o alçak, arabanın yakınında olsaydı, şimdiye
kadar onu çoktan ezmiş olurdum. "
Bu insanlar öylesine sindirilmişti ve bu tür adamların onlara
neler yapabileceğine dair öyle uzun bir tarihsel sürece
yayılan acı tecrübelere sahiplerdi ki, kimse ne sesini çıkarabildi,
ne elini oynatabildi, ne de gözünü yerden kaldırabildi.
Erkeklerin hiçbiri bunları yapmaya cüret edemedi. Fakat
örgü ören kadın orada öylece durmuş, bakışlarını hiç ka-
142
İki Şehrin Hikayesi
çırmadan dik dik Marki'nin suratına bakıyordu. Marki, bakışları
fark etmiş olduğunu belli etmeyi kendine yediremezdi;
küçümseyen bakışlarını kadının ve diğerlerinin üzerinde
şöylece bir gezdirip yeniden arkasına yaslandı ve "Devam
et! " diye seslendi.
Araba hareket etti ve diğer arabalar da onu takip etti;
bakan, devlet planlamacısı, mültezim, doktor, avukat, papaz,
büyük opera, komedi ve maskeli balo davetlileri ışıl ışıl
arabaların içinde, peş peşe geçiyorlardı. Fareler onlara bakmak
için deliklerinden çıkmışlardı, öylece durup saatlerce
onları izlediler; polis ve askerler, gösteriyle farelerin arasına
girmiş, oluşturdukları barikatın ardından onları gözlüyorlardı.
Baba, çuvalı andıran o şeyi çoktan yerden almış ve bir
köşeye saklanmıştı; çuval çeşmenin dibinde dururken eğilip
onu izleyen kadınlar, şimdi hem çeşmenin suyunun hem de
maskeli balonun akışını izliyordu - sadece örgü ördüğü için
dikkatleri üzerine çeken kadın, Kader'in ağlarını örerken
sergilediği türden bir kararlılıkla, örgüsünü örmeye devam
ediyordu. Çeşmenin suyu akıyordu, nehrin suları akıyordu,
gün geceye akıyordu, şehirdeki yaşam ölüme akıyordu; adet
böyleydi, zaman ve devran kimseyi beklemezdi; çok geçmeden
fareler deliklerinde koyun koyuna uyumaya başlamışlardı,
maskeli balonun ışıkları akşam yemeği için ışıl ışıldı;
yani her şey doğal akışına uygun ilerliyordu.
143

Sekizinci Bölüm
Monsenyör Taşrada
Manzara çok güzeldi, mısırlar pırıl pırıldı fakat az miktardaydı.
Mısır olması gereken yerlerde yama gibi görünen
verimsiz çavdar, bezelye ve fasulye tarlaları; buğday olması
gereken yerlerde adi sebzelerin ekili olduğu tarlalar uzanıyordu.
Tıpkı onu ekip biçen kadınlar ve erkekler gibi canlılığını
yitirmiş olan doğa, gönülsüzce mahsul veriyordu; her
an vazgeçecek, solup gidiverecek gibiydi.
Mösyö Marki'nin dört at ve iki arabacılı seyahat arabası
( biraz da hafif olsa ne iyi olurdu! ) dik bir yokuşu tırmanıyordu.
Marki'nin yüzündeki kızarıklık, almış olduğu aile
terbiyesinden kaynaklanan suçluluk duygusundan değildi;
içten gelmiyordu yani; kendi kontrolünde olmayan bir dış
etkenden -batan güneşten- kaynaklanıyordu.
Araba yokuşun tepesine yaklaştığında akşam güneşi arabanın
içine öyle gözalıcı bir biçimde dolmuştu ki yolcu kıpkırmızı
kesilmişti. " Batmasına çok az kaldı," dedi Mösyö
Marki ellerine bakarak, " birazdan batar. "
Gerçekten de, güneş ufuk çizgisine öyle yaklaşmıştı ki,
hemen o an batıverdi. Tekerleklerine ağır takozlar takılan
araba, yanık kokusu ve toz bulutu eşliğinde yokuş aşağı
kaymaya başladığında, o kızıl parlaklık gökyüzünü hızla
145
Charles Dickens
terk etti; güneş ve Marki beraber alçalıyor gibiydiler, takozlar
çıkarılırken gökyüzünde kızıllıktan eser yoktu.
Batan güneşin ardından geriye, alabildiğine açık ve çıplak,
perperişan bir taşra kalmıştı; tepenin eteğinde küçük bir
köy, köyün arkasında uzanan boşlukta bir kilise kulesi, bir
yel değirmeni, avlanmak için bir koru ve tepesinde hapishane
olarak kullanılan bir kalenin bulunduğu bir tepe vardı.
Marki, gece çöktükçe kararan nesnelere, evine yaklaşmakta
olan bir yolcu edasıyla bakıyordu.
Köyün, perperişan bir bira fabrikası, perperişan bir tabakhanesi,
perperişan bir hanı, posta atlarının değiştirildiği
perperişan bir ahırı, perperişan bir çeşmesi, kısaca bilumum
perperişan şeyin bulunduğu tek bir perperişan caddesi vardı.
Bir de köyün perperişan insanları vardı; tamamı yoksuldu,
çoğu kapısının önünde oturmuş, akşam yemeği için içi boş
soğanları ve ona benzer şeyleri doğruyordu, bazıları da çeşmenin
başına oturmuş, topraktan çıkan, yenilebilecek türden
ot ve yaprakları yıkıyorlardı. İnsanların neden bu denli
perperişan olduklarını açıklayan bariz işaretler yok değildi;
devlete ödenecek vergiler, kiliseye ödenecek vergiler, toprak
sahiplerine ödenecek vergiler, genel ve yerel vergilerle ilgili
bu küçük köye asılmış olan ciddi levhalara bakıldığında, insan,
tümden yenilip yutulmamış bir köyün kalmış olmasına
hayret ediyordu.
Ortalıkta çok az çocuk vardı ve hiç köpek yoktu. Kadınlara
ve erkeklere gelince, onların bu dünyada iki seçeneği
vardı; yel değirmeninin aşağısındaki küçük köyde, olabilecek
en kötü şartlarda Yaşam ya da tepenin üzerindeki hapishanede
tutsaklık ve Ölüm.
Mösyö Marki, önden giden habercisi ve akşam serinliğinde
kırbaçları, tepelerinde yılan gibi kıvrılan iki sürücüsüyle
birlikte, sanki ona Furialar9 eşlik ediyormuş gibi, seyahat
arabasıyla postanenin kapısının önünde durdu. Postane,
Roma mitolojisinde intikam alan cehennem tanrıları. (ç.n.)
146
İki Şehrin Hikayesi
çeşmenin yakınındaydı ve köylüler ona bakmak için işlerini
bırakmışlardı. Marki de onlara baktı ve tam olarak ne gördüğünü
anlayamadan, kederin yavaş yavaş fakat keskin bir
biçimde yıprattığı yüzlerini ve bedenlerini gördü; neredeyse
yüz yıl sürecek olan, Fransızların kara kuru insanlar oldukları
şeklindeki İngiliz hurafesinin sebebi işte bu görüntüydü.
Mösyö Marki, önünde eğilen itaatkar yüzlere bakmaya
başladı; Monsenyör'ün önünde kendisi de bu şekilde eğilmişti;
tek fark, bu yüzlerin yalakalık yapmak için değil, kederden
eğilmiş olmasıydı. Tam o sırada kır saçlı bir yol işçisi
kalabalığa karıştı.
Marki, habercisine, "Bana şu adamı getir! " dedi.
Elinde şapkasını tutan adamı getirdiler, diğerleri tıpkı
Paris'teki çeşmenin etrafında toplanan insanlar gibi, adamın
etrafını sarıp konuşulanları dikkatle dinlemeye koyuldular.
"Yolda yanından geçtiğim sen miydin? "
"Doğrudur Monsenyör. Yanımdan geçmeniz şerefine
nail oldum. "
"Hem yokuşu çıkarken hem de inerken, öyle değil mi? "
"Doğrudur Monsenyör. "
"Öyle dik dik kime baktın peki? "
"Adama baktım Monsenyör. "
Adam biraz eğilip elindeki eski püskü şapkasıyla arabanın
altını işaret etti. Ardından diğerleri de eğilip arabanın
altına baktılar.
"Ne adamı, domuz! Niye oraya bakıyorsun? "
"Özür dilerim Monsenyör. Adam, arabanın takozunun
zincirine asılıydı. "
"Kim?"
"Adam Monsenyör. "
"Şeytan görsün yüzünüzü salak herifler! Bu adamın adı
ne? Sen buralarda herkesi tanırsın. Kimdi o adam?"
"Merhametinize sığınıyorum Monsenyör! Buralardan
hiri değildi. Onu daha önce hiç görmedim. "
147
Charles Dickens
"Zincire mi asılıydı? Kendini boğmaya mı çalışıyordu? "
"Yüksek müsaadenizle söylemeliyim ki çok tuhaftı Monsenyör.
Adamın kafası şöyle sarkıyordu. "
Adam, arabanın yanına giderek sırtüstü uzandı, yüzünü
yukarı kaldırıp kafasını aşağıya sarkıttı; sonra toparlandı,
yere düşen şapkasını el yordamıyla alıp ayağa kalktı ve eğilerek
selam verdi.
"Adam nasıl biriydi ? "
"Monsenyör, adam una bulanmış bir değirmenciden
bile daha beyazdı. Tepeden tırnağa toz toprak içindeydi, bir
hortlak kadar beyaz ve uzundu. "
Adamın yaptığı tasvir küçük kalabalıkta büyük heyecan
yarattı; tüm gözler, diğer gözlerle fikir alışverişinde bulunmaksızın
Mösyö Marki'ye odaklanmıştı. İnanç evreninde
hortlaklara yer olup olmadığını görmek içindi bu belki de.
"Aferin," dedi Marki bu tür böceklerin keyfini kaçıramayacağını
göstermek istermiş gibi aklı başında bir tavırla,
" arabamda bir hırsız görüyorsun ve o mübarek ağzını açmıyorsun,
öyle mi? Yazıklar olsun! Çek şu herifi kenara Mösyö
Gabelle! "
Mösyö Gabelle posta müdürüydü, aynı zamanda birtakım
vergi işlerine de bakardı; sorgulamaya yardım etmek
için büyük bir yalakalıkla koşa koşa gelmiş, sorgulanan kişinin
koluna, bulunduğu makama yaraşır bir biçimde, tüm
resmiyetiyle yapışmıştı.
" Geç kenara! " dedi Mösyö Gabelle.
" Geceyi köyünüzde geçirmeye kalkarsa bu yabancıyı hemen
yakalayın ve niyetinin ne olduğunu öğrenin Gabelle. "
"Monsenyör, emrinize amade olmaktan şeref duyarım. "
"Adam kaçtı mı? Nereye gitti bu lanet olasıca ? "
Lanet olasıca, yarım düzine kadar arkadaşıyla beraber
arabanın altındaydı, mavi şapkasıyla zinciri işaret ediyordu.
Başka yarım düzine arkadaş da onu oradan çıkarıp nefes
nefese Mösyö Marki'nin huzuruna getirdi.
1 4 8
İki Şehrin Hikiıyesi
"Söylesene budala, adam biz takozu çıkarmak için durduğumuzda
mı kaçtı? "
"Adam kendisini, sanki nehre dalıyormuş gibi balıklama
tepeden aşağı attı Monsenyör. "
"Sen bu konuyla ilgilen Gabelle. Haydi gidelim! "
Yarım düzine arkadaş hala koyun gibi, tekerleklerin altında,
zinciri inceliyorlardı; tekerlekler öyle ani hareket etti
ki kemikleri un ufak olmadığı için şanslıydılar; aslına bakılırsa
başka da kurtarılacak bir şeyleri yoktu, yoksa bu kadar
şanslı olmayabilirlerdi.
Büyük bir gürültüyle hareket edip köyden ayrılan arabanın
hızı, az ilerideki dik yokuşa gelince kesildi. Hızları
kademeli olarak düşmüş, yürüme hızında yol almaya başlamışlardı;
yokuşu bir yaz gecesinin baygın kokuları eşliğinde
sallana sallana çıkıyorlardı. Sessizce kamçılarının uçlarını
tamir etmeye koyulmuş sürücülerin tepesinde duran Furiaların
yerini havada dönüp duran binlerce minik sinek almıştı;
uşak arabanın yanında yürüyordu, önlerindeki karanlıkta
hızlı hızlı yürüyen habercinin ayak sesi duyuluyordu.
Tepenin en dik noktasında, içinde bir haç ve yeni yapılmış
büyük bir mesih heykeli olan küçük bir mezarlık vardı;
heykel, tecrübesiz bir köylünün tahtadan oyduğu basit bir
heykeldi fakat onu yapan kişi, modelinin hayatını -belki de
kendi hayatını- esere öyle iyi yansıtmıştı ki, heykel ürkütücü
boyutlarda zayıf ve çelimsizdi.
Uzun süredir kötüleşen fakat henüz son raddesine gelmemiş
olan acı çekişin hüzünlü bir sembolü olan heykelin
önünde bir kadın diz çökmüştü. Araba yaklaştığında kafasını
o yöne çevirdi, ayağa kalkıp arabanın kapısına yaklaştı.
"Ah! Siz misiniz Monsenyör? Bir rica lütfedin Monsenyör.
"
Monsenyör, yüz ifadesinde en küçük bir değişiklik olmadan
tahammülsüzce bağırdı:
"Neymiş ? Ne oldu? Ricalarınız hiç bitmiyor ki! "
149
Charles Dickens
"Monsenyör. Yüce Tanrı aşkına! Kocam ormancı. "
"Ne olmuş ormancı kocana? Hepiniz aynısınız, a l birini
vur ötekine. Kocanın borcu mu var ? "
"Hayır, borcu yok Monsenyör. Kocam öldü."
"Ne güzel işte, huzura kavuşmuştur. Kocanı diriltmemi
mi istiyorsun? "
"Ah! Hayır Monsenyör. Şurada, cılız otların altında yatıyor.
"
" Eee ? "
"Monsenyör, etrafta o kadar çok cılız ot var ki. "
"Eee, ne olmuş? "
Kadın yaşlı göstermesine rağmen gençti. Tavırlarında yoğun
bir keder vardı; önce damarlı ve kemikli ellerini şiddetle
birbirine kenetledi, sonra bir elini usulca, bir insanın göğsünü
okşar gibi, sanki araba yakaran dokunuşunu hissedecekmiş
gibi arabanın kapısına yasladı.
"Monsenyör, ne olur duyun beni! Monsenyör, isteğime
kulak verin! Kocam yoksulluktan öldü; çoğu insan yoksulluktan
ölüyor; daha niceleri yoksulluktan ölmeye devam
edecek."
"Eee? Ben mi besleyeyim onları? "
"Monsenyör, Yüce Tanrı şahidimdir k i sizden böyle bir
şey isteyemem. Sizden isteğim, kocamın yattığı yerin belli olması
için, üzerinde adı yazan bir taş ya da tahta parçasının
konması. Yoksa mezarı kaybolup gidecek, bulunamayacak,
ben de aynı sebepten ölüp gittiğimde, buradakine benzeyen
başka cılız otların altına gömüleceğim. Otlar öyle büyük hızla
çoğalıp yayılıyor ki Monsenyör; yoksulluk da öyle! Monsenyör!
Monsenyör! "
Uşak, kadını kapıdan çekerek uzaklaştırdı, araba birden
hareket etti, sürücüler hızlandığında kadın geride kalmıştı;
tekrar Furiaların eşliğinde yol almaya başlayan Monsenyör,
şatosuyla arasındaki bir iki fersahlık mesafeyi hızla katediyordu.
1 5 0
İki Şehrin Hikayesi
Yaz gecesinin baygın kokuları Monsenyör'ün dört bir
yanını sarmıştı; kokular, tıpkı yağmur gibi, kimseye ayrıcalık
tanımadan, henüz çok geride kalmamış olan çeşmenin başında
duran, tozlu, yırtık pırtık kıyafetli kalabalığın da dört
bir yanını sarmıştı. Yol işçisi, alametifarikası mavi şapkasının
yardımıyla insanlara, dinlemeye tahammül edebildikleri
süre boyunca, hortlağa benzeyen adamı anlattı durdu. Dinlemeye
tahammülü kalmayanlar teker teker oradan ayrıldılar
ve küçük pencerelerde ışıklar titreşmeye başladı; pencerelerdeki
ışıklar kararıp yıldızların sayısı arttıkça, sanki ışıklar
sönmemiş de gökyüzüne taşınmış gibi göründüler.
O esnada, kocaman, yüksek çatılı bir evin ve salkım saçak
ağaçların gölgesi Mösyö Marki'nin üzerine vuruyordu;
arabası durup şatonun kocaman kapısı onu buyur etmek
için açıldığında, üzerine düşen gölgelerin yerini meşalenin
ışığı almıştı.
"İngiltere' den Mösyö Charles'ı bekliyordum. Geldi mi? "
"Henüz gelmediler Monsenyör. "
1 5 1

Dokuzuncu Bölüm
Gorgon'un10 Başı
Mösyö Marki'nin şatosu kocaman ve hantal bir binaydı;
önünde büyük bir taş avlusu ve ana kapının önündeki terasta
buluşan iki taş döner merdiveni vardı. Her şey taştandı;
her yerde taştan tırabzanlar, taştan çiçeklikler, taştan çiçekler,
taştan insan yüzleri, taştan aslan kafaları vardı. Sanki iki
yüzyıl önce yapımı tamamlandığında, Gorgon buraya gelip
her şeyin üzerinde gözlerini gezdirmişti.
Mösyö Marki, arabasından inip meşaleler eşliğinde alçak
ve yayvan basamakları çıktı; karanlığın huzurunu kaçırarak,
ağaçların arasındaki ahır binalarının tepesine tünemiş
bir baykuşun yüksek sesle sitem etmesine sebep olmuştu.
Geri kalan her şey öylesine sessizdi ki, merdivenleri çıkmakta
olan meşale de, büyük kapıya tutulan diğer meşale
de, gece açık havada değil de, kapalı bir odada yanıyormuş
gibiydi. Baykuşun sesi ve fıskiyeden taş havuza dökülen suyun
sesi dışında çıt çıkmıyordu; saatlerce nefesini tuttuktan
sonra derin bir iç çeken, sonra yine nefesini tutan o karanlık
gecelerden biriydi.
ı o Yunan mitolojisinde yılan saçlı, gözlerine bakanı taşa çeviren dişil canavarlar.
Bu üç kız kardeşin (Medusa, Euryale ve Stheno) en ünlüsü Medusa'dır.
(ç.n.)
1 5 3
Charles Dickens
Büyük kapı arkasından çınlayarak kapandıktan sonra
Mösyö Marki, eski domuz mızraklarının, kılıçların, av
bıçaklarının asılı olduğu nemrut bir koridordan geçti, ağır
binici asaları ve kırbaçlarıyla, koridor giderek daha nemrutlaşıyordu;
kimbilir kaç köylü -şefkatli Ölüm'ün kollarına
sığınmadan önce- efendisi öfkelendiğinde bunların ağırlığını
sırtında hissetmişti.
Mösyö Marki, gece kilitli tutulan karanlık ve daha büyük
odalara uğramadan, meşale taşıyıcısının peşinden merdivenleri
çıktı ve koridorda bir kapının önüne geldi. Bu kapıdan,
biri yatak odası olan, kendine ait üç odalı bölüme
geçiliyordu. Yüksek kubbeli, halı serilmemiş soğuk zeminli,
kışın odun yakılan, büyük ocak demirleri olan şömineleriyle
odalar, o şaşaalı ülkeye ve döneme uygun şekilde, bir markiye
yaraşacak her türlü lükse sahipti. Hanedanlarının sonu
hiç gelmeyecekmiş gibi görünen Louisler'in sonuncusunun
-on dördüncü Louis- tarzı tüm mobilyalarda görülüyordu
fakat Fransa tarihinin eski sayfalarında rastlanan türden pek
çok farklı objeyle de hoş bir çeşitlilik yakalanmıştı.
Üçüncü odada iki kişilik bir yemek masası hazırlanmıştı;
şatonun, şamdan külahını andıran dört kulesinden birinde
bulunan yuvarlak bir odaydı bu. Bu küçük, afili odanın
pencereleri ardına kadar açık, tahta panjurları kapalıydı, bu
yüzden gecenin karanlığı ancak ara sıra grimtrak geniş çizgilere
dönüşen, ince yatay çizgiler halinde odaya girebiliyordu.
Marki yemek hazırlıklarına bakarak, " Yeğenimin henüz
gelmediğini söylediler, " dedi.
Doğruydu ama aslında evdekiler, onun Monsenyör'le
birlikte geleceğini zannediyorlardı.
"Ah! O zaman bu gece gelmesi pek mümkün görünmüyor.
Yine de sofra böylece kalsın. On beş dakikaya hazır
olurum. "
Monsenyör on beş dakika içinde hazır olmuş, mükellef
ve şık sofraya tek başına oturmuştu. Sandalyesi pencerenin
154
İki Şehrin Hikayesi
tam karşısındaydı; çorbasını bitirmiş, Bordo şarabını dudaklarına
götürmek üzereyken kadehi masaya bıraktı.
"Nedir bu ? " diye sordu dikkatle siyah ve grimtrak yatay
çizgilere bakarak.
"Buyurun Monsenyör? Neyi sordunuz? "
"Panjurların arkasında bir şey var. Panjurları aç. "
Emri yerine getirildi.
"Neymiş? "
"Hiçbir şey yok Monsenyör. Yalnızca ağaçlar ve gecenin
karanlığı."
Bunları söyleyen uşak, panjurları ardına kadar açıp
bomboş karanlığa baktıktan sonra sırtını boşluğa vererek
emirleri beklemeye koyulmuştu.
"Tamam o zaman," dedi vakur efendi. "Panjurları tekrar
kapat. "
Bu emir de yerine getirildi ve Monsenyör yemeğine devam
etti. Yemeğini yarılamıştı ki, araba tekerleklerinin sesini
duyup kadehi elinden bıraktı. Sesler hızla yaklaşıp şatonun
önüne varmıştı.
"Kim gelmiş, öğren. "
Gelen Monsenyör'ün yeğeniydi. Öğleden sonra
Monsenyör'ün birkaç fersah gerisindeydi. Arayı hızla kapattıysa
da, Monsenyör'ü yolda yakalayamamıştı. Atların dinlendirildiği
mola yerinde, Monsenyör'ün kendisinden önde
olduğunu öğrenmişti.
Monsenyör'ün talimatıyla, kendisine yemeğin hazır olduğu
ve sofraya beklendiği iletildi. Misafir az sonra sofradaydı.
İngiltere' de Charles Darnay olarak tanınıyordu.
Monsenyör onu gayet nazik bir biçimde karşıladı fakat
el sıkışmadılar.
Masaya otururken Monsenyör'e, "Paris'ten dün mü ayrıldınız
efendim? " diye sordu.
"Evet, dün. Sen ? "
" Ben doğruca geldim. "
1 55
"Londra'dan mı? "
" Evet. "
Charles Dickens
Marki gülümseyerek, " Gelmen epey uzun sürdü," dedi.
"Aksine, doğruca geldim. "
"Affedersin! Yolculuğun uzun sürmesinden bahsetmiyorum,
yolculuğa niyetlenmen uzun sürdü. "
" Gelmeme engel olan," dedi yeğen ve bir süre durakladı,
" birtakım işler çıktı."
"Muhakkak," dedi nezaket sahibi amca.
Uşağın odada bulunduğu sürece aralarında başka konuşma
geçmedi. Kahve servisi yapıldıktan sonra yalnız kaldıklarında
yeğen, amcasına ve onun incecik bir maskeyi andıran
yüzündeki gözlerine bakarak konuya girdi.
"Tahmin edebileceğiniz gibi efendim, geri dönmemin
sebebi, buradan uzaklaşmama sebep olan meselenin peşine
düşmek. Bu mesele yüzünden başıma hiç öngöremeyeceğim
büyük belalar açıldı fakat bu öylesine kutsal bir mesele ki,
ölümüme sebep olsa bile vazgeçmem. "
"Ölüm deme, " dedi amcası, "ölümden bahsetmeye hiç
gerek yok. "
" Eğer bu mesele efendim, " dedi yeğeni, " beni ölümün
kıyısına sürükleyecek olsaydı, beni kurtarmak için bir şey
yapar mıydınız, pek emin değilim."
Burnundaki izlerin daha da bir derinleşmesi, zalim yüzündeki
ince çizgilerin daha da bir uzaması pek hayra alamet
değildi; karşısındakini rahatlatma amacı gütmekten ziyade,
almış olduğu iyi aile terbiyesinden kaynaklanan zarif
bir el hareketiyle itiraz etti amca.
"Efendim," diye devam etti yeğen, " bana kalırsa, içinde
bulunduğum şüpheli durumu daha da şüpheli bir hale getirmek
için çabalardınız. "
"Yok yok, " dedi amca hoş bir tavırla.
Yeğen, amcasına şüpheyle bakarak devam etti: "Diplomasi
yeteneğinizi kullanarak, her ne pahasına olursa olsun,
1 5 6
İki Şehrin Hikayesi
zerre kadar vicdan azabı duymadan, bir şekilde beni durdururdunuz."
"Bak sevgili dostum, daha önce sana söylemiştim," dedi
amca burnundaki izleri hafifçe oynatarak. " Sana uzun zaman
önce söylediğim şeyi hatırla lütfen. "
"Hatırlıyorum. "
"Teşekkür ederim," dedi Marki çok tatlı bir ses tonuyla.
Sesi, sanki bir müzik aletinden çıkmış gibi bir süre havada
asılı kaldı.
"Aslında," diye devam etti yeğen, " burada, Fransa'da
hapse girmememiş olmamın sebebi sizin şanssızlığınız, benimse
şansımmış gibi geliyor bana."
"Anlayamadım," diye karşılık verdi amca kahvesinden
bir yudum alarak. "Rica etsem açıklayabilir misin? "
"Eğer Saray'la aranız kötü olmasaydı ve geçtiğimiz yıllarda
bu bulutun gölgesi altında kalmamış olsaydınız, bir
mühürlü mektupla1 1 beni zindana attırabilirdiniz."
"Olabilir, " dedi amca son derece soğukkanlı bir tavırla.
"Ailemizin şerefi için seni böyle bir belaya atmayı dahi düşünebilirdim.
Kusuruma bakmazsın umarım. "
"Ne mutlu bana ki, iki gün önceki resepsiyonda yine son
derece soğuk karşılanmışsınız," dedi yeğen.
"Ben olsam bundan mutluluk duymazdım sevgili dostum,"
diye karşılık verdi amca büyük bir nezaketle. " Ben
olsam bu kadar emin de olmazdım. Yalnızlığın avantajlarıyla
çevrelenmiş olmak, derin derin düşünmek için bulunmaz nimettir
ve kaderini, senin etkileyebileceğinden çok daha olumlu
etkileyebilir. Neyse, bu konuyu tartışmanın gereği yok.
Senin de dediğin gibi, şu an dezavantajlı bir konumdayım.
Şimdilerde, birtakım işleri halletmeye yönelik küçük yazılar;
ailelerin şerefini ve gücünü korumak adına talep edilen ufak
yardımlar; yani seni rahatsız edebilecek türden küçük iyilikler
ı ı Lettre de cachet: Kralın mührünü taşıyan, bir kişinin yargılanmadan hapse
atılmasını sağlayan mektup. (ç.n.)
157
Charles Dickens
ancak çok uğraşarak ve arsızlıkla elde edilebiliyor. Bunların
peşinde olan öyle çok insan var ki, buna karşılık, bu tür şeyler
pek azına bahşediliyor. Eskiden böyle değildi fakat Fransa
tüm bu konularda sürekli geriye gidiyor. Çok uzak olmayan
bir geçmişte atalarımız, bir barbarın yaşamasına ya da ölmesine
karar verme hakkına sahiplerdi. Bu odadan alınıp asılmaya
götürülen pek çok aşağılık köpek oldu; yan odada -ki
orası benim yatak odam olur- bildiğimiz kadarıyla, öz kızına
ahlaksızca şehvet duyduğunu itiraf eden bir adam hançerlenmişti
- öz kızına! Sahip olduğumuz pek çok ayrıcalığı kaybetmiş
bulunuyoruz; şimdilerde yepyeni bir felsefe revaçta
ve kim olduğumuzu gösterip hak iddia etmemiz, başımıza iş
açabilir - 'açar' demek fazla ileri gitmek olacağı için 'açabilir'
diyorum. Kötü, her şey çok kötü ! "
Marki bir parça enfiye çekti v e kafasını salladı; hala
kendisinin temsil ettiği gibi büyük bir iyileşme umuduna ev
sahipliği yapmakta olan bu ülkeden umutsuzluk duyarken
öylesine şık, öylesine zarifti ki.
"Geçmişte de, günümüzde de kim olduğumuzu öyle çok
gösterip öyle çok hak iddia ettik ki," dedi yeğen kederli bir
biçimde, "eminim Fransa'da bizimkinden daha çok nefret
edilen bir soyadı yoktur. "
"Öyle olmasını umalım, " dedi amca. "Aşağıdakilerin
yukarıdakilere duyduğu nefret, istemsizce gösterdikleri saygıdır.
"
"Şu ülkede, " diye devam etti yeğen az önceki ses tonuyla,
" bir insanın bize duyabileceği saygı ancak korku ve kulluk
etme dürtüsünden kaynaklanan karanlık bir saygı olur. "
"Bunu, " dedi Marki, "ailenin ihtişamına ve nesiller
boyu bu ihtişamı sürdürme başarısına yaraşır bir iltifat kabul
ederim. " Bir parça daha enfiye çekip zarifçe bacak bacak
üstüne attı.
Yeğeni dirseğini masaya dayayarak eliyle gözlerini dalgın
ve keyifsizce kapattığında, yanı başındaki incecik maskeli
yüz, ona, sahibinin umursamaz pozlarından beklenme-
1 5 8
İki Şehrin Hikiiyesi
yecek yoğun bir merak, samimiyet ve hoşnutsuzluk duygusuyla
baktı.
"Baskı, süreklilik arz eden tek felsefedir. Korku ve kulluk
etme dürtüsünden kaynaklanan karanlık saygı dediğin şey
sevgili dostum, " dedi Marki tavana bakarak, "şu evin çatısının
altında olduğumuz sürece, köpeklerin kamçıya itaat
etmesini sağlayacak. "
Bu süre Marki'nin tahmin ettiği kadar uzun olmayabilirdi.
O gece ona, bu şatonun ve elli tane buna benzer şatonun
birkaç sene sonraki halinin fotoğrafları gösterilecek olsa,
hayalet evlerini andıran, yanmış yıkılmış, viraneye dönmüş
kalıntılar arasından kendi şatosunun hangisi olduğunu ayırt
edemezdi. Günü geldiğinde, başlarının üzerindeki o çok
övündüğü çatı bambaşka bir işleve kavuşacaktı; çatıdaki
kurşundan elde edilen yüzlerce, binlerce mermi, gözleri alev
alev yanan insanların namlularından üzerlerine yağacaktı.
" Bu arada," dedi Marki, "eğer senin niyetin yoksa, ailenin
şerefini ve huzurunu ben koruyacağım. Ama sen şimdi
yorgunsundur. Bu geceki konuşmamızı burada noktalayalım
mı ? "
" Birkaç dakika daha konuşalım. "
"İstersen bir saat daha konuşuruz."
"Efendim, " dedi yeğen, " biz yanlış yaptık ve şu an bunun
ceremesini çekiyoruz. "
"Yanlışı biz mi yaptık ? " dedi Marki sorgulayan bir gülümsemeyle,
sonra parmağıyla nazikçe önce yeğenini, sonra
kendisini işaret etti.
"Ailemiz, şerefli ailemiz, ikimiz açısından çok farklı şeyler
ifade ediyor demek ki. Babamın zamanında bile dünya
kadar yanlış yaptık, keyfimize göre hareket ederek önümüze
gelen herkese zarar verdik. Fakat neden o zamanlardan 'babamın
zamanı' diye bahsediyorum ki; sonuçta, aynı şekilde
sizin de zamanınızdı. Babamı, ikiz kardeşinden, müşterek
mirasçısından, halefinden ayrı bir yere koyabilir miyiz? "
1 5 9
Charles Dickens
"Ölüm çoktan ayrı yerlere koydu bizi! " dedi Marki.
"Ve beni," dedi yeğen, "kendimi sorumlu hissettiğim fakat
elimden hiçbir şey gelmeyen bu korkunç düzenin kucağına
bıraktı; sevgili annemin ölüm döşeğinde dudaklarından
dökülen son arzusunu yerine getirmek, son bakışındaki o
ifadeye itaat etmek istiyorum; benden merhametli olmamı
ve hatalarımı telafi etmemi istemişti fakat ben nafile yardım
arayarak ve güç kazanmaya çabalayarak işkence çekmeye
devam ediyorum. "
Şöminenin yanında duruyorlardı. Marki işaretparmağıyla
yeğeninin göğsüne dokunarak, "Eğer yardımı benden
istiyorsan sevgili yeğenim," dedi, "sonsuza dek boş yere uğraşıp
duracağından şüphen olmasın. "
Elinde enfiye kutusuyla öylece durmuş, sessizce yeğenine
bakarken, yüzünün şeffaf beyazlığındaki her bir ince çizgi
zalimce, şeytanca ve inceden inceye kasılmıştı.
Sanki parmağı, kılıcın sivri ucuymuş ve onu ustalıkla bedeninde
gezdiriyormuş gibi bir kez daha yeğeninin göğsüne
dokundu ve şöyle dedi:
"Sevgili dostum, içinde bulunduğum bu düzeni ölene kadar
devam ettirmeye çalışacağım. "
B u cümleyi söyledikten sonra enfiyesinden son bir kez
çekerek kutuyu cebine koydu.
Masanın üzerindeki küçük zili çalarak, "Mantıklı bir
insan olup kaderine razı olman senin için en iyisi. Fakat
görüyorum ki tamamen kaybolmuş durumdasın Mösyö
Charles. "
"Fransa'yı ve bu mülkü kaybettim," dedi yeğen hüzünlü
bir biçimde, "ve onlardan feragat ediyorum. "
"Onlar senin mi ki feragat edesin? Fransa bir ihtimal,
fakat mülk? Hatırlatmak bile gereksiz ama bu mülkün şu
anda sana ait olduğunu mu düşünüyorsun? "
"Az önce kullandığım kelimelerde öyle bir iddia yoktu.
Yarın sizden bana kaldığında ... "
1 6 0
İki Şehrin Hikfıyesi
"Böyle bir şeyin yarın olmayacağını umut etmeyi tercih
ederim. "
"Peki, yirmi yıl sonra diyelim."
"Büyük şeref bahşettin," dedi Marki, " bu varsayımı, ilkine
tercih ederim. "
" ...B u mülk sizden bana kaldığında, onu reddedip başka
bir yerde, başka koşullarda yaşayacağım. Böyle bir şeyden
feragat etmişim çok mu? Bir keder ve yıkım çölünden başka
ne ki? "
Marki şatafatlı odada gözlerini gezdirerek, "Hah! " dedi.
" Göze hoş görünüyor olabilir fakat gündüz, çıplak gözle
meselenin özüne bakıldığında, burası yıkılmakta olan bir
israf, basiretsizlik, zorbalık, zimmet, rehin, baskı, açlık, çulsuzluk
ve ıstırap kulesi. "
Marki kendinden emin bir biçimde tekrar, "Hah ! " dedi.
" Bir gün burası benim olursa, onu yavaş yavaş aşağı çeken
yüklerinden kurtaracak -böyle bir şey mümkünse tabii-
benden daha becerikli ellere teslim edeceğim; böylece,
dayanma gücünün sonuna geldiği halde buraları terk edemeyen
perişan insanların birkaç kuşak sonraki çocukları
daha az acı çeker hale gelebilir. Fakat bu işler hiç bana göre
değil. Burada ve genel olarak bu topraklarda bir tür lanet
var. "
"Peki ya sen ? " diye sordu amca. "Merakımı mazur gör
lütfen ama bu yeni felsefenle nasıl rahat bir hayat sürmeyi
düşünüyorsun? "
"Ülkemde yaşayan herkesin, hatta sırtını asalete dayamış
olanların bile, yaşamını idame edebilmek için bir gün
yapmak zorunda kalabilecekleri şeyi yapacağım; yani çalışacağım.
"
"İngiltere'de mi mesela? "
" Evet. Ben oradayken ailenin şerefi güvende olur. Aile
ismi de artık benim tarafımdan zarar görmeyecektir çünkü
o ismi artık kullanmayacağım. "
1 6 1
Charles Dickens
Zilin çalmasıyla yandaki odanın lambası yandı. Parlak
ışıklar kapıdan içeriye sızıyordu. Marki o tarafa bakarak
uşağın yaklaşmakta olan ayak seslerine kulak kabarttı.
"İngiltere senin açından çok cazip olmalı; hiçbir şeyi
umursamadan palazlanışına bakılırsa, " dedi sakince gülümseyen
yüzünü yeğenine çevirerek.
"Daha önce de belirttiğim gibi, işlerin yolunda gitmiş olmasını
size borçlu olabilirim efendim. Fakat, bunun ötesinde
orası benim için bir sığınak. "
"Kibirli İngilizlerin dediğine göre, orası pek çok insan
için sığınak görevi görüyormuş. Oraya sığınan başka bir vatandaşımızı
tanıyor musun? Bir doktor mesela? "
"Evet. "
"Hani kızı olan? "
"Evet. "
"Anladım," dedi Marki. "Yorgunsundur. Sana iyi geceler. "
Başını olabilecek en nazik şekilde eğerken, gülümseyen
yüzünde gizemli bir ifade vardı ve bu ifade sözlerine de bir
gizem katmıştı; bu durum yeğeninin gözünden de kulağından
da kaçmamıştı. Aynı zamanda, gözlerinin etrafındaki
ince, düz çizgilerle, incecik dümdüz dudakları ve burnundaki
izler, ona şeytani bir güzellik katan bir alaycılıkla kıvrıldı.
"Demek var, " dedi Marki. "Kızı olan bir doktor. Evet.
Yeni felsefenin kaynağı anlaşıldı! Yorgunsundur. İyi geceler! "
Amcasının yüzünü okumak, ancak şatonun bahçesindeki
herhangi bir taş yüzü okumaya çalışmak kadar fayda
sağlayabilirdi. Kapıdan çıkarken amcasının yüzüne boşu boşuna
baktı.
"İyi geceler, " dedi amca. "Sabah seni tekrar görme keyfine
erişmek için sabırsızlanıyorum. Güzel bir uyku çek. Yeğenime
lambayla odasına kadar eşlik edin! - hatta mümkünse,
yeğenimi yatağında yakın, " diye mırıldandı kendi kendine.
Sonra küçük zili tekrar çalarak uşağı kendi yatak odasına
çağırdı.
1 62
İki Şehrin Hikiiyesi
Uşak gelip gitti ve Marki, o yaprak kımıldamayan sıcak
gecede, rahat geceliğinin içinde odada bir aşağı bir yukarı
yürüyerek kendini uykuya hazırlamaya çalıştı. Ses çıkarmayan,
yumuşacık terlikleriyle odada gezinirken adeta terbiyeli
bir kaplan gibiydi; sanki bir masalda, karabüyü yapılmış,
yaptığı kötülüklerden nedamet duymayan bir markiydi, düzenli
aralıklarla kaplana dönüşüyor, sonra tekrar eski haline
dönüyordu.
Gösterişli yatak odasının bir ucundan diğer ucuna gidip
gelirken, o gün yaptığı yolculuktan kalan bölük pörçük görüntüler
davetsizce zihnine üşüşüyordu; gün batarken tepeyi
ağır ağır çıkışları, güneşin batışı, yokuş aşağı inişleri, değirmen,
tepedeki hapishane, çukurdaki küçük köy, çeşmenin
başındaki köylüler ve mavi şapkasıyla arabanın altındaki
zinciri işaret eden yol işçisi. O çeşme, ona Paris'teki çeşmeyi,
yere yığılmış olan, küçük bir çuvala benzeyen o şeyi, o şeyin
üzerine eğilmiş olan kadınları, kollarını havaya kaldırıp
"Öldü! " diye feryat eden uzun boylu adamı hatırlattı.
"Biraz ferahladım, " dedi Mösyö Marki, "artık yatabilirim.
"
Sadece kocaman şöminenin üzerindeki lambayı yanar
halde bırakarak incecik tül perdeyi, yatağın etrafını tamamen
saracak şekilde kapattı ve tam uykuya dalmak üzereyken,
derin bir iç çekişin gecenin sessizliğini böldüğünü duydu.
O kopkoyu üç saat boyunca, dış duvarların yüzeyindeki
taş yüzler, gecenin kör karanlığını seyrettiler; o kopkoyu üç
saat boyunca ahırdaki atlar, yem torbalarının önünde kıpır
kıpır hareket edip durdular, köpekler havladılar, baykuşlar,
erkek şairlerin onlara atfettiği o alışılmış sese hiç benzemeyen
sesler çıkardılar. Zaten bu tür inatçı yaratıkların adetiydi
kendilerine biçilenlere riayet etmemek.
O kopkoyu üç saat boyunca, şatonun -hem insan hem
aslan- yüzleri gecenin kör karanlığını seyrettiler. Dört bir
yana ölüm karanlığı çökmüştü; ölüm karanlığı, yolların
1 6 3
Charles Dickens
tozuna toprağına kendi derin sessizliğini katmıştı. Mezar
yerinde göz gözü görmüyordu, cılız otlarla kaplı tümsekler
birbirinden ayırt edilemez haldeydi; haçın üzerindeki figür
yere düşmüş bile olabilirdi çünkü hiçbir şey görünmüyordu.
Köyde vergi toplayanlar da vergi verenler de derin uykudaydılar.
Muhtemelen, rüyalarında, açlık çekenlerin çoğunlukla
gördüğü gibi ziyafet sofraları görüyorlardı; ya da tarlada çalıştırılan
köleler ve koşum bağlanan öküzler gibi, rüyalarında
rahatlık ve huzur içinde olduklarını görüyorlardı; böylece
köyün kemikleri sayılan sakinleri derin uykularındayken
tok ve özgürlerdi.
Köyün çeşmesi o kopkoyu üç saat boyunca, kimseler
görmeden ve duymadan akıp durdu, şatonun çeşmesi de
kimseler görmeden ve duymadan akıp durdu; her ikisi de
Zaman pınarından damlayan dakikalar gibi eriyip gittiler.
Sonra, hava aydınlandıkça iki çeşmenin de gri suları hayalet
gibi görünür olmaya, şatodaki taş yüzlerin gözleri açılmaya
başladı.
Güneş hareketsiz ağaçların tepelerine değene ve ışığını
tepeden aşağılara yağdırana dek hava yavaş yavaş aydınlanmaya
devam etti. O ışıkta, şatonun çeşmesinin suyu kana
dönmüş, taş yüzler kıpkırmızı olmuştu. Kuşlar yüksek sesle
neşeli neşeli şakıyordu, Mösyö Marki'nin yatak odasının
kocaman penceresinin yıpranmış pervazında küçücük bir
kuş, var gücüyle en güzel şarkısını söylüyordu. En yakındaki
taş yüz, ağzı açık, çenesi düşmüş bir halde, hayretler içinde
onu seyrediyor gibiydi.
Güneş şimdi en tepedeydi ve köyde bir hareketlenme
başlamıştı. Pencerelerin kanatları açıldı, gıcırdayan, yıpranmış
kapıların sürgüleri çekildi ve insanlar titreyerek, sabahın
o ayaz ama taze havasında evlerinden dışarı çıktılar. Sonra,
köy ahalisinin o neredeyse hiç hafiflemeyen ırgatlığı başladı.
Kimi çeşmeye, kimi tarlaya gitti; kadınlı erkekli bir grup toprağı
kazıp bellemeye başladı, diğer bir grupsa cılız hayvanla-
1 64
İki Şehrin Hikayesi
rına bakmaya ve kemikleri sayılan ineklerini, yol kenarında
nadir bulunan çimenlik alanlarda otlatmaya götürdü. Kilisede
ve haçın önünde birkaç kişi diz çökmüş dua ediyordu;
ikinci gruptaki dua edenlerin arasına otlamaya götürülen
bir inek katılmış, ayaklarına takılan dikenli otların arasında
kendisine kahvaltılık arıyordu.
Şato, şanına yakışacak şekilde daha geç uyandı fakat uyanışı
kademeli olarak ve şüpheye mahal vermeyecek şekilde
gerçekleşti. Önce, domuz avında kullanılan mızrakların ve av
bıçaklarının rengi tıpkı eski dönemlerde olduğu gibi kıpkırmızı
oldu; sonra, sabah güneşinin Üzerlerine vurmasıyla ışıl
ışıl parladılar; kapılar ve pencereler açıldı, ahırlardaki atlar,
dönüp omuzlarının üzerinden, kapıdan içeri giren ferahlığa
ve aydınlığa baktılar, yapraklar, demir parmaklıklı pencerelerde
parıldayıp hışırdadılar, köpekler zincirlerini zorladılar,
bir an önce serbest kalmak için sabırsızca şaha kalktılar.
Tüm bu ufak tefek, önemsiz olaylar, günlük yaşam rutininin
ve yeni doğan günü karşılamanın bir parçasıydı. Yine
de, şatonun dev çanının çalışı, merdivenlerdeki bir aşağı bir
yukarı koşuşturma, terastaki telaşlı insanlar, dört bir yandan
gelen rap rap ayak sesleri, atlara hızla eyer vurup yollara
dökülmek pek de rutinden sayılmazdı elbette.
Köyün ilerisindeki tepede, kargaların bile gagalamaya
gönül indirmeyeceği -içinde taşımaya bile değmeyecek kadar
az yiyecek olan- yemek çıkınını bir taşın üzerine koymuş
ve daha bu saatte çalışmaya başlamış olan kır saçlı yol işçisine
tüm bu telaşı hangi rüzgar haber etmişti acaba? Kuşlar,
bu haber tohumlarını uzaklardan getirirlerken yanlışlıkla
üzerine mi düşürmüşlerdi yoksa ? Sebep her neyse, yol işçisi,
o rutubetli sabahta dizine kadar çamura batmış halde, sanki
hayat memat meselesiymiş gibi hızla yokuş aşağı koşmaya
başladı ve çeşmeye varana dek hiç durmadı.
Tüm köy çeşmenin başında toplanmıştı; mutsuz bir şekilde
durmuş, alçak sesle konuşuyorlardı fakat yüzlerinde
1 6 5
Charles Dickens
derin bir merak ve şaşkınlıktan başka bir ifade yoktu. Otlamaya
götürülen inekler alelacele geri getirilip rasgele bir
yerlere bağlanmışlardı; ya aval aval etrafı seyrediyorlardı ya
da yattıkları yerden, kesintiye uğramış olan gezintilerinde
topladıkları, emeklerine değmeyecek bir şeyleri geviş getiriyorlardı.
Şato sakinlerinin bir bölümü, postaneden birtakım
insanlar ve vergi görevlilerinin tamamı az çok silahlanmış
bir halde, küçük caddenin diğer tarafında toplanmış, amaçsızca
ve endişeli bir biçimde bekleşiyorlardı. Yol işçisi, elli kişilik
bir arkadaş grubunun içine çoktan dalmış, mavi şapkasıyla
göğsüne vuruyordu. Tüm bunlar neye delaletti; Mösyö
Gabelle'in bir uşağın arkasında at sırtında olması ve söz
konusu Mösyö Gabelle'in -at iki kişiyi taşıdığı halde- ünlü
Alman baladı Leonora'nın12 yeni bir uyarlamasını canlandırırcasına
dörtnala oradan uzaklaşması ne anlama geliyordu ?
Tüm bunlar, şatodaki çok sayıda taş yüze bir yenisinin
daha eklendiğine delaletti.
Gorgon, gece binayı yeniden gözden geçirmiş, bir taş yüzün
eksik olduğuna karar vermişti; bu taş yüz için yaklaşık
iki yüz yıldır bekliyordu.
Bahsi geçen taş yüz, o an Mösyö Marki'nin yatağında
yatmaktaydı. İncecik maskeyi andıran yüz, aniden şaşırmış,
öfkelenmiş ve donup kalmıştı sanki. Taşa dönmüş bedenin
kalbine bir de bıçak saplanmıştı. Bıçağın kabzasına sarılmış
olan kağıda şu sözler karalanmıştı:
"Onu hemen mezarına götürün. Bunu yazan, JACQUES."
12 G. A. Bürger tarafından 1 773'te yazılan balad, Leonora'nın b i r gece yarısı,
sevgilisi William'a benzeyen atlı bir hayalet tarafından kaçırılışını konu
eder. (ç.n.)
1 6 6
Onuncu Bölüm
İki Söz
Olayın üzerinden neredeyse on iki ay geçmiş ve Mr.
Charles Darnay, Fransız edebiyatında uzman bir Fransızca
öğretmeni olarak İngiltere'ye yerleşmişti. Bu dönemde yaşasa
Profesör olurdu; o dönemdeyse özel öğretmendi. Tüm
dünyada konuşulan, yaşayan bir dile ilgisi olan ve buna
vakit ayırabilen genç erkeklere ders veriyor ve bu konuda
onlarda belli bir zevk, merak ve bilgi birikimi oluşturmaya
çalışıyordu. Okuttuğu hikayeler hakkında kusursuz bir
İngilizceyle yazı yazabiliyor, onları kusursuz bir biçimde
İngilizceye çevirebiliyordu. O zamanlar bu tür üstatlar kolay
bulunmuyordu; gelecekte kral olması beklenen eskinin
prensleri henüz öğretmen sınıfına dahil olmamışlar, Tellson
defterlerinden kayıtları silinmiş, çaptan düşmüş ve hayatı
mahvolmuş soylular henüz aşçılık ve marangozluk yapmaya
başlamamışlardı. Genç Mr. Darnay, yetenekleriyle hem
öğrencilerine olağanüstü keyifli zaman geçirtiyor, hem de
onlara işlerine yarayacak bilgiler veriyordu; ayrıca, çevirdiği
eserlere, kelimeleri çevirmenin ötesinde bir şeyler de katan,
iyi bir çevirmen olarak kısa sürede isim yapmış ve kabul görmüştü.
Ayrıca, vatanı Fransa'daki özel şartlar ve bu konuya
giderek artan ilgi sayesinde de tanınır hale gelmişti. Böylece,
1 6 7
Charles Dickens
müthiş azmi ve dur durak bilmeden çalışması sayesinde refaha
erdi.
Londra'ya ilk geldiğinde altın kaldırımlarda yürümeyi
ya da gül yataklarında yatmayı ummuyordu; bu tür yüksek
beklentiler içinde olsa başarılı olamazdı. İş bulmayı umuyordu;
bir iş buldu ve o işi elinden gelen en iyi şekilde yaptı.
Sahip olduğu refahın kaynağı da buydu.
Zamanının bir bölümünü Cambridge'de üniversite öğrencileriyle
çalışarak geçiriyordu; gümrükten Yunanca ve Latince
yerine Avrupa dillerini geçirmesine göz yumulan bir kaçakçı
gibiydi adeta. Kalan vaktiniyse Londra'da geçiriyordu.
Daima yaz mevsiminin yaşandığı Cennet Bahçesi günlerinden,
neredeyse hep kış mevsiminin yaşandığı düşüşten
sonraki günlere varana dek, erkeklerin dünyası istisnasız tek
bir yolu takip etmişti; bu yol Charles Darnay'in yoluydu,
yani bir kadının aşkına giden yoldu.
Charles Darnay, hayatının tehlikede olduğu o ilk andan
beri Lucie Manette'i seviyordu. Kendisi için kazılan mezarın
başında onunla karşılaşana dek, onun o şefkatli sesi kadar
güzel ve sevgi dolu bir ses duymamıştı; onunki kadar yumuşacık
bir güzelliğe sahip bir yüz görmemişti. Fakat bu konuda
henüz ona açılmamıştı; uzun, tozlu yolların ve bir yükselip
bir alçalan suların ötesinde bulunan terk edilmiş şatodaki
o cinayetin üzerinden bir sene geçmiş -o taş şato puslu bir
hayal haline gelmiş- fakat Charles Darnay tek kelime söyleyememiş,
yüreğinden geçenleri ona anlatamamıştı.
Bunun için kendine göre ve geçerliliğinden emin olduğu
sebepleri vardı. Yine bir yaz günü, Londra'da, üniversitedeki
işi bittikten sonra, Doktor Manette'e düşüncelerini açma fırsatı
yakalayabilme umuduyla Soho'daki o sessiz köşe başına
gitmişti. Akşam olmak üzereydi ve Lucie'nin, Miss Pross'la
beraber dışarıda olduğunu biliyordu.
Doktor'u pencere kenarındaki koltuğunda kitap okurken
buldu. Geçmişteki acı dolu günlerinde ona hem güç veren
hem de acılarının şiddetini artıran o eski enerjisine yavaş
1 6 8
İki Şehrin Hikayesi
yavaş yeniden kavuşuyordu. Artık büyük ve net hedefleri
olan ve bunları gerçekleştirebilecek azme ve eylem kararlılığına
sahip, son derece enerjik bir adamdı. Yeniden elde ettiği
bu enerji, geri gelen diğer becerilerinde de ilk başlarda olduğu
gibi, biraz inişli çıkışlı ve fevriydi fakat bu tür şeyler çok
sık gözlenmiyor ve giderek seyrekleşiyordu.
Çok çalışıyoı; az uyuyor, buna rağmen yorgunlukla kolayca
başa çıkıyordu; ayrıca son derece neşeliydi. Charles
Darnay'in odaya girdiğini görünce kitabını kenara bırakıp
elini uzattı.
" Charles Darnay! Sizi gördüğüme çok memnun oldum.
Üç dört gündür gelmenizi bekliyorduk. Dün Mr. Stryver ve
Sydney Carton da buradaydılar; ikisi de epeydir görünmediğinizi
fark etmişler. "
Soğukça, " Gösterdikleri ilgiye müteşekkirim," diye cevap
verdi fakat soğukluğu Doktor'a değil, onlaraydı; Doktor'a
karşı gayet sıcaktı. "Miss Manette ... "
Charles Darnay duraklayınca, " Gayet iyi," dedi Doktor
ve, "sizi tekrar görmek hepimizi mutlu edecek, " diye devam
etti. "Evle ilgili birtakım işleri halletmek için dışarı çıktı fakat
az sonra gelir. "
"Doktor Manette, kızınızın evde olmadığını biliyordum.
Evde olmayışını fırsat bilerek sizinle konuşmak istedim. "
Derin bir sessizlik oldu.
"Buyurun," dedi Doktor, sesinde belirgin bir gerginlik
vardı. "Sandalyenizi şuraya çekin ve anlatın. "
Darnay talimata uyarak hemen sandalyesini çekmişti fakat
konuşma kısmında zorlanıyordu.
Epey durakladıktan sonra, "Doktor Manette," diye başladı,
" bir buçuk yıldır, sizinle burada yakınlık kurmuş olma
mutluluğuna eriştim, bu yüzden umarım az sonra bahsedeceğim
konu ... "
Doktor'un onu durdurmak için eline dokunmasıyla sustu.
Elini bir süre o şekilde tuttuktan sonra çekerken, "Konu
Lucie mi? " diye sordu.
1 6 9
Charles Dickens
"Evet. "
"Onunla ilgili konuşmak bana hep zor gelir. Birinin şu
ses tonuyla ondan bahsedişini dinlemek daha da zor gelecek
Charles Darnay. "
"O ses tonunda büyük bir hayranlık, gerçek bir saygı ve
derin bir sevgi var Doktor Manette," dedi saygılı bir biçimde.
Lucie'nin babası karşılık vermeden önce yine derin bir
sessizlik oldu:
"Öyle olduğuna inanıyorum. Size karşı hakkaniyetli
davranmalıyım; söylediklerinize inanıyorum. "
Doktor'un son derece gergin olduğu ve bu gerginliğin
konuyu konuşmak istemeyişinden kaynaklandığı o kadar
açıktı ki, Charles Darnay tereddüte düştü.
"Devam edeyim mi efendim? "
Yine sessizlik oldu.
"Evet, devam edin. "
"Ne söyleyeceğimi tahmin ediyorsunuzdur, ama yüreğimde
uzun zamandır sakladığım sırrımı, umutlarımı, korkularımı,
kaygılarımı bilmeden, sözlerimi ne denli samimiyetle
söylediğimi ve ne denli yürekten hissettiğimi anlayamazsınız.
Sevgili Doktor Manette, kızınızı tüm kalbimle, derinden,
hiçbir menfaat gütmeden ve büyük bir adanmışlıkla
seviyorum. Dünyada sevgi diye bir şey varsa, bu benim ona
duyduğum şeydir. Siz de bir zamanlar sevmişsiniz; o eski aşkınız
dile gelsin de benim yerime anlatsın! "
Doktor yüzünü diğer yöne çevirmiş, gözlerini yere çevirmiş,
oturuyordu. Charles Darnay'in son söylediği sözleri
duyar duymaz ellerini uzatarak haykırdı:
"O konuyu açmayın beyefendi! Yapmayın! Rica ederim
o konuyu hatırlatmayın! "
Haykırışı, fiziksel olarak acı çeken birinin haykırışı gibiydi;
sustuktan sonra bile Charles Darnay'in kulaklarında
çınlamaya devam etti. Uzatmış olduğu elini hareket ettirdi;
sanki Darnay'e susması için yakarıyordu. Darnay bu hareketi
o şekilde okumuş ve sessizliğe bürünmüştü.
1 70
İki Şehrin Hikayesi
Bir süre sonra Doktor, " Bağışlayın beni lütfen, " dedi munis
bir ses tonuyla. "Lucie'ye olan sevginizden şüphem yok,
bu konuda içiniz rahat olsun."
Sandalyesinde oturduğu yerden Darnay'e döndü fakat
ona bakmıyor, gözlerini yerden kaldırmıyordu. Çenesini eline
yaslamıştı, bembeyaz saçları yüzünü gölgeliyordu.
"Lucie'yle konuştunuz mu? "
"Hayır. "
"Yazdınız mı ? "
"Hiç. "
"Kendinizden feragat edişinizin babasına duyduğunuz
saygıdan kaynaklandığını görmemek kıymet bilmezlik olur.
Babası olarak size müteşekkirim. "
Darnay'e elini uzattı fakat bakışları eline eşlik etmedi;
hala ona bakmıyordu.
"Farkındayım," dedi Darnay saygılı bir biçimde, "sizi ve
kızınızı neredeyse her gün görüp de aranızdaki sevginin ne
denli özel ve dokunaklı olduğunu fark etmemem mümkün
mü Doktor Manette? Bu sevgi öylesine özel koşullar altında
büyüyüp serpildi ki, başka hiçbir baba kız ilişkisine benzemiyor.
Biliyorum Doktor Manette, nasıl bilmem, kızınızın
genç bir kadın olarak size duyduğu sevgi ve sorumluluk
duygusunun altında bir çocuğun sevgisi ve güven duygusu
yatıyor. Çocukluğunu annesiz ve babasız geçirdiği için,
hem karakteri gereği hem de sizsiz geçirdiği yılların özlem
ve hevesiyle, size kendini ne denli adamış olduğunu elbette
biliyorum. Gayet iyi biliyorum ki, eğer onunla öbür dünyada
kavuşmuş olsaydınız, onun gözünde şimdikinden daha
kutsal bir varlık olmayacaktınız. Biliyorum ki size sımsıkı
sarıldığında, boynunuzdaki o eller hem bir bebeğin, hem bir
kız çocuğunun, hem de bir kadının elleri. Biliyorum ki sizi
severken, annesinin kendi yaşındaki halini ve sizin benim
yaşımdaki halinizi de görerek seviyor; annesini yüreği parçalanarak,
siziyse başınıza gelen o korkunç felaketten sonra
1 7 1
Charles Dickens
mucizevi bir biçimde yeniden hayata dönüşünüzle seviyor.
Bu eve ilk adım attığımdan beri her gün ve her gece bunlara
tanıklık ediyor ve gayet iyi biliyorum. "
Genç kadının babası yüzü yerde, sessizce oturuyordu.
Nefes alıp verişi hızlanmıştı fakat onun dışındaki tüm heyecan
belirtilerini bastırmıştı.
" Sevgili Doktor Manette, tüm bunları bildiğim ve sizi ve
onu başınızda kutsal bir haleyle gördüğüm için, bir erkeğin
doğası gereği dayanabileceği kadar uzun bir süre kendimi
tuttum. Sevgimle aranıza girersem -araya giren kişi ben olsam
bile- beraber yarattığınız ortak tarihinizi olumsuz etkileyeceğimi
hissettim, hala da böyle hissediyorum. Fakat onu
seviyorum. Gökler şahidimdir ki onu seviyorum! "
Genç kadının babası kederli bir ifadeyle, "İnanıyorum, "
dedi. "Bunları daha önce düşünmüştüm. Size inanıyorum. "
Kulağına çarpan kederli sesteki sitemkar tınıyı sezen
Darnay, "Fakat, kader yüzüme güler de bir gün onunla evlenme
mutluluğuna erişirsem, sakın herhangi bir şekilde aranıza
gireceğimi düşünmeyin; şu an ağzımdan çıkan her şey
o zaman da geçerli olacaktır. Zaten böyle bir şeyin mümkün
olabileceğine ihtimal vermediğim gibi, bunu alçaklık addederim.
Şu geçen yıllar içerisinde böyle bir şeyi aklımdan geçirmiş
ve kalbimin bir köşesinde saklamış olsaydım -olmaz
ama olsaydı- şu an bu şerefli ele dokunamazdım. "
Bunları söylerken elini Doktor'un elinin üzerine koymuştu.
"Hayır sevgili Doktor Manette. Ben de tıpkı sizin gibi
Fransa'dan kendi isteğimle ayrılıp kendimi gönüllü bir sürgüne
mahkum ettim; tıpkı sizin gibi onun karmaşasından,
baskısından, ıstırabından kaçtım; şimdi de tıpkı sizin gibi,
daha mutlu bir gelecek ümidiyle, memleketimden uzakta
kendi çabamla hayatta kalma mücadelesi veriyorum. Tek
isteğim kaderinize ortaklık etmek, hayatınızı, evinizi paylaşmak
ve ölene dek size sadakatle bağlı kalmaktır. Amacım
asla hem kızınız, hem dostunuz, hem de yoldaşınız olan
1 72
İki Şehrin Hikayesi
Lucie'yi sizin kızınız olma ayrıcalığından mahrum bırakmak
değil; bilakis, amacım destek olmak, onunla olan bağınızı
-böyle bir şey mümkün müdür bilemiyorum- daha da güçlendirmektir.
"
Eli hala Doktor'un eline dokunuyordu. Doktor bir an
için bu dokunuşa soğuk sayılmayacak bir tepki verdi, sonra
ellerini sandalyesinin kollarına koydu ve konuşmanın başından
beri ilk kez bakışlarını yerden kaldırdı. İç dünyasında
verdiği mücadele olduğu gibi yüzüne vurmuştu; bu mücadele,
içinde karanlık bir şüphe ve korkuyu da barındıran bir
bakışla kendini dışa vuruyordu.
"Son derece dokunaklı ve mertçe konuşuyorsunuz Charles
Darnay, bunun için size tüm kalbimle teşekkür ederim;
ben de buna karşılık size karşı tamamen açık olacağım - ya
da elimden geldiğince açık olacağım. Size, Lucie'nin de sizi
sevdiğini düşündürecek bir şey oldu mu ? "
"Hayır, olmadı."
"Benimle bu konuşmayı yapmanızın asıl sebebi, benden
alacağınız bilgiyle bu konuda kesin bir hükme varıp harekete
geçmek midir? "
"Kesinlikle hayır. Kendimde ona açılacak umudu haftalarca
bulamayabilirim ya da bir bakarsınız (doğru ya da
yanlış) o umudu yarın da hissedebilirim. "
"Benden fikir almak mı istiyorsunuz peki? "
"Böyle bir talebim yok efendim fakat siz de uygun görürseniz,
fikirlerinizi benimle paylaşmanızdan mutluluk duyarım.
"
"Benden size bir söz vermemi mi istiyorsunuz? "
"Bunu istiyorum efendim. "
"Ne için? "
"Şunu gayet iyi anladım ki sizsiz bir umudum olamaz.
Şunun da gayet iyi farkındayım ki Miss Manette şu an beni
o masum kalbine kabul edecek olsa bile -lütfen böyle bir
varsayımda bulunmak gibi bir haddini bilmezlik yaptığımı
1 73
Charles Dickens
düşünmeyin- babasına duyduğu sevgiyle rekabet ederek
kalbindeki yerimi muhafaza edemem. "
" Bunun aynı zamanda ne anlama geldiğini biliyor musunuz?
"
" Babasının, taliplerinden herhangi biriyle ilgili sarf edeceği
tek bir kelimenin, kendi fikrinden de, diğer tüm insanların
fikrinden de daha önemli olacağının farkındayım. Bu
yüzden de Doktor Manette, " dedi Darnay, alçakgönüllü olmasına
karşın kararlı bir ifadeyle, "ölürüm de sizden böyle
bir şey söylemenizi istemem. "
" Bundan şüphem yok. Bakın Charles Darnay, tıpkı birbiriyle
çok mesafeli iki insanın ilişkisinde olduğu gibi, birbirini
çok seven iki insanın ilişkisi de içinde pek çok bilinmezlik
barındırabilir; üstelik ikinci ilişki şeklinde bu bilinmezlikler
hemen göze çarpmayan, kırılgan ve nüfuz etmesi zor türdendir.
Bu açıdan bakıldığında, kızım Lucie benim açımdan
tam bir muammadır, bu yüzden kalbiyle ilgili bir tahminde
bulunamayacağım. "
" Efendim, sormamda sakınca yoksa, acaba onun ... " Tereddüt
edip duraklayınca cümlenin devamını Lucie'nin babası
getirdi.
" Başka talibi var mı? "
" Evet, sormaya çalıştığım şey buydu. "
Lucie'nin babası cevap vermeden önce bir süre düşündü:
" Mr. Carton'la daha önce burada karşılaşmıştınız. Mr.
Stryver da ara sıra buraya gelip gider. Eğer biri varsa, ancak
ikisinden biri olabilir. "
"Ya d a ikisi birden," dedi Darnay.
"İkisinin birden olacağını zannetmiyorum; aslında ikisinden
biri olabileceğine de ihtimal vermiyorum. Benden bir
söz vermemi istemiştiniz. Ne olduğunu söyleyin. "
"Bir gün Miss Manette, bugün benim size konuyu açma
cesaretini gösterdiğim gibi, gelip size bu konudan bahsederse,
sizden sözlerime şahitlik etmenizi ve sözlerime inandığı-
1 74
İki Şehrin Hikayesi
nızı ifade etmenizi istiyorum. Ümit ediyorum ki hakkımda
iyi düşüncelere sahipsinizdir ve onu benim aleyhimde etkilemezsiniz.
Sizden bu konuda kendi çıkarım için başka hiçbir
şey istemeyeceğim. Bunu sizden bir koşulda istiyorum
-bunu talep etmek şüphesiz en doğal hakkınızdır- ve bu koşulu
hemen yerine getirebilirim. "
"Söz veriyorum," dedi Doktor, "ve herhangi bir koşul
öne sürmüyorum. Niyetinizin, son derece safça ve dürüstçe,
söylediğiniz gibi olduğuna inanıyorum. Amacınızın, benimle
canımdan kıymetli diğer yarım arasındaki bağı zayıflatmak
değil ölümsüzleştirmek olduğuna da inanıyorum. Eğer kızım
bana bir gün sizinle mutlu olacağını söylerse, onu size veririm.
Charles Damay, böyle bir şeyin gerçekleşmesi durumunda ... "
Genç adam minnetle Doktor'un elini tuttu; Doktor konuşmasına
devam ederken elleri kenetlendi:
" ... kızımın gerçekten sevdiği adamın aleyhinde oluşan
-kendisinin doğrudan sorumlu olmadığı- geçmişten kalma
ya da yeni her türlü düşüncenin, kuşkunun, kaygının ya da
bunlara benzer şeyin, kızımın iyiliği için unutulması gerektiğini
düşünüyorum. Kızım benim her şeyimdir; çektiğim tüm
acıların, bana yapılan tüm yanlışların ötesindedir. Neyse!
Bunların hepsi boş laf. "
Doktor öyle tuhaf bir şekilde sessizliğine bürünmüştü ve
sözlerini tamamladıktan sonra sabitleşen bakışları öylesine
tuhaftı ki Charles Darnay, yaşlı adamın yavaş yavaş gevşetip
serbest bıraktığı elinin altında kendi teninin buz gibi olduğunu
hissetti.
" Bana bir şey söylediniz," dedi Doktor Manette birden
gülümseyerek. "Söylediğiniz şey neydi ? "
Darnay önce nasıl cevap vereceğini bilemedi fakat sonra
bir koşuldan bahsedilmiş olduğunu hatırladı. Hatırlamış olmanın
verdiği rahatlamayla şöyle dedi:
"Bana duyduğunuz güvene tam anlamıyla layık olmalıyım.
Hatırlayacağınız gibi, şu anki adım, annemin soyadının
1 75
Charles Dickens
biraz değişmiş hali olsa da, gerçek adım değil. Size gerçek
adımı ve neden İngiltere'de olduğumu söylemek istiyorum. "
"Durun! " dedi Beauvaisli Doktor.
"Güveninize tam anlamıyla layık olabilmek için sizden
gizlediğim hiçbir sırrım olmasın istiyorum. "
Doktor birdenbire iki eliyle kulaklarını kapattı; sonra
hızla iki eliyle Darnay'in dudaklarını kapattı.
"Şimdi söylemeyin, sorduğum zaman söylersiniz. Eğer
arzunuz kabul olur, Lucie de sizi severse, düğün sabahı söylersiniz.
Bana bunun için söz verir misiniz? "
"Tüm kalbimle. "
"Bana elinizi verin. Birazdan evde olur, bizi bu akşam
birlikte görmemesi daha iyi olur. Haydi gidin! Tanrı sizi korusun!
"
Charles Darnay, Doktor'un yanından ayrıldığında hava
kararmıştı; Lucie ondan bir saat sonra ve hava daha da kararmışken
geldi; Miss Pross doğruca yukarı çıktığı için odaya
yalnız girdi ve babasının her zamanki okuma koltuğunun
boş olduğunu görerek şaşırdı.
"Baba! " diye seslendi. " Babacığım ! "
Cevap gelmedi fakat babasının yatak odasından gelen
hafif bir çekiç sesi kulağına çarptı. Usulca aradaki odadan
geçerek babasının kapısından içeri baktı ve dehşete kapılmış
bir halde ağlayarak, "Ne yapacağım ben! Ne yapacağım
ben ! " diye gerisingeri koştu.
Kararsızlığı birkaç dakika sürdü; babasının odasına tekrar
giderek kapıyı çaldı ve ona yumuşak bir şekilde seslendi.
Lucie'nin seslenmesiyle çekiç sesi kesildi, babası yanına geldi
ve beraber bir aşağı bir yukarı, uzun uzun yürüdüler.
O gece Lucie yatağından kalkıp uyuyan babasına bakmaya
gitti. Doktor mışıl mışıl uyuyordu ve ayakkabı yaparken
kullandığı alet kutusuyla eskiden kalma yarım işi her
zamanki yerinde duruyordu.
1 76
On Birinci Bölüm
Bir Eşin Portresi
Aynı gece -ya da belki de aynı gecenin sabahı demeliyiz-
Mr. Stryver, çakalına, "Sydney," diye seslendi, " bir kase
daha punç hazırlasana; sana bir şey söyleyeceğim. "
Sydney o gece, ondan önceki gece, hatta ondan da daha
önceki gece üst üste fazla mesai yapmış, Mr. Stryver'ın uzun
tatil başlamadan halledilmesi gereken evrakıyla uğraşmıştı.
Sonunda işler bitmiş, Stryver'ın uzun süredir yapılmayı bekleyen
işleri bir güzel yapılmış ve kasım ayı gelip de ortalığı
hem gerçek anlamda hem de mecazi anlamda sis basana ve
değirmen dönüp tekrar kazanç elde edilmeye başlanana kadar
yapılması gereken tüm işlerden kurtulunmuştu.
Sydney'in bu kadar çok çalışıyor olması onu ne daha
yaşam dolu yapıyordu, ne de daha ayık. Geceyi başarıyla
tamamlayabilmek için fazladan ıslak havluya ve onun öncesinde
yine fazladan şaraba ihtiyaç duymuştu; şu an harap
haldeydi. Başına türban şeklinde sardığı havluyu çıkarıp son
altı saattir belli aralıklarla daldırıp ıslattığı leğene fırlattı.
"Punçu hazırlıyor musun? " diye sordu iriyarı Stryver,
ellerini kemerine takmış, sırtüstü uzandığı koltuktan etrafa
bakınırken.
"Hazırlıyorum. "
1 77
Charles Dickens
"Bak şimdi, seni çok şaşırtacak bir şey anlatacağım ve belki
de, benim sandığın kadar cin gibi biri olmadığımı anlayacaksın.
Evlenmeye karar verdim. "
"Öyle mi? "
"Evet. Ama para için değil. Ne diyorsun? "
"Pek bir şey diyesim yok. Kim b u kız ? "
"Tahminde bulun bakalım."
"Saat sabahın beşi olmuş, beynim cayır cayır yanarken
tahminde falan bulunamayacağım. İlla bir tahminde bulunmamı
istiyorsan, beni akşam yemeğine götürmen gerek. "
"Tamam o zaman, söylüyorum," dedi Stryver yavaşça
doğrulup oturma pozisyonuna geçerek. "Sydney, öyle kalas
herifin tekisin ki sana kendimi ifade etmekte çok zorlanıyorum."
"Sen kendine bak," diye karşılık verdi Sydney bir yandan
punçu karıştırırken, "sanki öyle hassas ve şairane ruhlusun
ki. "
"Haydi oradan! " dedi Stryver ağzını kocaman açıp gülerek.
"Romantik ruhlu biri olduğumu iddia etmiyorsam da,
(ki bu işlerden daha iyi anlıyor olmayı dilerdim) senden çok
daha ince ruhlu bir adam olduğum kesin. "
"Benden daha şanslı olduğunu mu söylemeye çalışıyorsun?"
"Hayır, öyle demek istemedim. Ben senden daha ... "
"Kadın ruhundan daha iyi anladığını söyleyeceksin sanırım,"
dedi Carton.
"Peki, 'kadın ruhundan daha iyi anlayan' diyelim," dedi
Stryver punç hazırlayan arkadaşına bakıp kendini övmeye devam
ederek. "Kadınlarla olan ilişkilerimde senden çok daha
geçinilmesi kolay, karşımdakiyle iyi anlaşmaya özen gösteren
ve anlaşmanın yollarını çok daha iyi bilen bir adamım."
"Devam et," dedi Sydney Carton.
"Devam edeceğim ama ondan önce," dedi Stryver kafasını
tehditkar bir biçimde sallayarak, "seninle şu meseleyi
1 78
İki Şehrin Hikayesi
halledelim. Sen de Doktor Manette'in evine benim kadar,
hatta benden daha fazla girip çıkmışsındır. Orada öylece suratını
asıp oturmandan o kadar çok utanmışımdır ki! Yemin
ederim, senin o suratsız ve sinsi hallerin yüzünden utançtan
yerin dibine giriyorum Sydney! "
" Baroda çalışan biri olarak, bir şeylerden utanç duymak
senin için faydalıdır," diye cevap verdi Carton, " bu yüzden
bana minnettar olmalısın. "
Stryver, b u lafı gediğine koyan ters cevaba aynı şekilde
karşılık verdi, "İşin içinden bu şekilde sıyrılamazsın. Hayır
Sydney, bana düşen bunu sana söylemek, senin iyiliğin için
burada yüzüne söylüyorum; sen, topluma ayak uyduramayan,
aksi, lanet, geçimsiz herifin tekisin. "
Sydney a z önce hazırlamış olduğu punçtan dolu dolu bir
kadeh içip kahkaha attı.
" Bana bir baksana ! " dedi Stryver duruşunu dikleştirerek,
"Ben pek çok durumda senden çok daha rahat başımın
çaresine bakabildiğim için, başkalarına senin kadar hoş
görünmeye ihtiyacım yok. Peki o zaman neden yapıyorum
bunu? "
"Ben senin herhangi bir şey yaptığını görmedim k i hiç, "
diye mırıldandı Carton.
" Çünkü ilkelerim gereği öyle davranmam gerekiyor;
çünkü politik olarak doğru olan bu. Bana bir baksana! Ben
hayatta yolumu bulabiliyorum. "
Carton umursamaz bir şekilde, " Evlilik bahsini bir türlü
bitiremedin ama. Bence o konuya devam etmen çok daha iyi
olur. Bana gelince; sen benim iflah olmaz bir vaka olduğumu
hiçbir zaman anlayamayacak mısın? "
Soruyu küçümser bir ifadeyle sormuştu.
Arkadaşı hiç de rahatlatıcı olmayan bir ses tonuyla, " Senin
iflah olmaz biri olmaya hakkın yok," dedi.
"Zaten benim hiçbir şeye hakkım yok," dedi Sydney
Carton. "Kimmiş bu hanım? "
1 79
Charles Dickens
Stryver, az sonra açıklayacağı şeye fiyakalı bir samimiyet
gösterisiyle hazırlık yapar gibi, "Adını söyleyip de sana rahatsızlık
vermeyeyim Sydney," dedi, "çünkü söylediklerinin
yarısını bile içinden gelerek söylemediğini biliyorum; ama
zaten içinden gelerek söylemiş olsan bile bir önemi yok. Şu
an bu küçük girizgahı yapıyor oluşumun sebebi, senin daha
önce bu hanım hakkında küçümser bir ifadeyle konuşmuş
olman."
"Öyle mi yapmışım? "
"Evet, hatta bu odada. "
Sydney Carton bir punçuna bir de kendini beğenmiş arkadaşına
baktı; sonra punçunu içti ve kendini beğenmiş arkadaşına
tekrar baktı.
"Sen bu hanımdan altın saçlı oyuncak bebek diye bahsetmiştin.
Bahsi geçen genç hanım Miss Manette. Eğer azıcık
duyarlı ve duygusal inceliğe sahip bir insan olsaydın Sydney,
ondan bu şekilde bahsettiğin için sana darılabilirdim fakat
değilsin. Sen bu tür duygulardan tamamen yoksunsun, bu
nedenle kullanmış olduğun ifade beni rahatsız etmiyor; tıpkı
resimden anlamayan birinin yaptığım tabloyla ilgili fikrinden
ya da müzik kulağı olmayan birinin bestelediğim bir
parçayla ilgili fikrinden rahatsız olmayacağım gibi."
Sydney Carton arkadaşının yüzüne bakarak punçunu
hızla içiyordu; ağzına kadar dolu kadehi bir dikişte bitirdi.
"Artık her şeyi biliyorsun Syd, " dedi Mr. Stryver. "Para
pul umurumda değil; o muhteşem bir varlık ve ben de mutlu
olmayı kafaya koydum, ayrıca meseleye şöyle bir baktığımda
bunu başarabileceğimi düşünüyorum. Bende, daha şimdiden
epey serveti olan, hızla yükselen ve itibar sahibi bir
adam bulacak; bu yüzden o da epey şanslı sayılır, gerçi o bu
şansı hak ediyor. Şaşırdın mı ? "
Punçunu içmeye devam eden Carton, "Neden şaşırayım
ki? " diye tersledi onu.
"Peki onaylıyor musun? "
1 80
İki Şehrin Hikayesi
Carton punçunu içmeye devam ederek, "Neden onaylamayayım
ki ? " dedi yine ters ters.
"Güzel," dedi Stryver, "tahminimden çok daha ılımlı
karşıladın; ayrıca meseleye düşündüğümden çok daha az benim
maddi çıkarlarımı gözetecek şekilde yaklaştın, tabii sen
de biliyorsun eski dostunun ne kadar kafasına koyduğunu
yapan biri olduğunu. Evet Sydney, bu hiçbir şeyin değişmediği
tekdüze yaşam şeklinden sıkıldım artık; bir erkeğin canı
gitmek istediğinde gidebileceği (canı istemediğinde gitmeyeceği)
bir evinin olması hoş bir şey ve Miss Manette'in girdiği
her ortamda beğeni toplayıp beni yücelteceğini hissediyorum.
Ve eski dostum Sydney, senin durumunla ilgili olarak
da sana söyleyeceklerim var. Sen de biliyorsun ki senin yolun
yol değil; çok kötü yoldasın. Paranın kıymetini bilmiyorsun,
kendine hiç bakmıyorsun, günün birinde hasta düşecek ve
beş parasız bir halde yığılıp kalacaksın; sana bakacak bir
hemşire arayışına girsen iyi olur. "
Bunu söylerkenki kalantor patron edası, onu olduğundan
iki kat cüsseli ve dört kat kırıcı bir hale getiriyordu.
"Şimdi sana tavsiyem şudur;" diye devam etti Stryver,
"durumunla yüzleş. Ben senin durumuna kendi bakış açımla
bakıyorum; sen durumunu kendi açından görmeye çalış. Evlen.
Sana bakacak birini bul. Kadınların dünyasından hazzetmiyor,
onları anlayamıyor ya da nabızlarına göre şerbet
veremiyor olabilirsin; bunları kafana takma. Birini bulmaya
bak. Biraz malı mülkü olan -bir evi ya da pansiyonu olabilir
mesela- saygın bir hanım bul ve onunla evlen; günün günü
var. Senin için uygun olan budur. İyi düşün Sydney. "
"Düşüneceğim, " dedi Sydney.
1 8 1

On İkinci Bölüm
İncelik Sahibi Bir Adam
Doktor'un kızının başına, kendisiyle evlenmek gibi bir
talih kuşu kondurmayı kafasına koymuş olan Mr. Stryver,
uzun tatiline çıkmak için şehirden ayrılmadan önce ona
bu müjdeyi vermeyi de kafasına koymuştu. Meseleyi bir
süre daha etraflıca düşündükten sonra ön hazırlıklara bir
an önce başlanması gerektiğine hükmetmişti; Aziz Mikail
Yortusu'ndan bir iki hafta önce mi, yoksa Aziz Mikail Yortusu
ile Aziz Hilary Yortusu13 arasındaki kısa Noel tatilinde
mi evleneceklerine daha sonra uygun bir vakitlerinde karar
vere bilirlerdi.
Bu davada elinin son derece güçlü olduğundan zerre kadar
şüphe duymuyordu; davayı kazanabileceğini çok net
görebiliyordu. Jüriye somut dayanakları olan gerekçeler sunacaktı
-ki dikkate alınmaya değer olan gerekçeler sadece
bunlardı- karmaşık olmayan bir davaydı ve elini zayıflatan
hiçbir husus yoktu. Kendisini davacı yerine koyup kürsüye
çağırdığında da sunduğu kanıtların karşısında durabilmenin
mümkün olmadığını görüyordu; hatta savunma avukatının
sunduğu dava özetinden sonra, jüri düşünmek için toplanı.ı
İngiltere'de adli yılın ilk dönemi ocak ayında başlar ve adını her yıl 1 4
Ocak'ta kutlanan yortudan alır. (e.n.)
1 8 3
Charles Dickens
ma gereği bile duymayacaktı. Kendi kafasında davayı baştan
sona kurguladıktan sonra Yüce Divan Başkanı Stryver,
bundan daha kolay bir dava olamayacağına kanaat getirdi.
Böylece, Mr. Stryver, adli tatilin açılışını Miss Manette'i
Vauxhall Bahçeleri'ne götürmeyi teklif ederek yapmaya karar
verdi; teklifi kabul görmeyince Ranelagh'a gitmeyi teklif
etti; hiç öngöremediği şekilde bu da kabul görmeyince doğruca
Soho'ya gidip soylu düşüncesini orada açmanın daha
münasip olacağına karar verdi.
Böylelikle Mr. Stryver, henüz başlangıcındaki adli tatilin
heyecanının hissedildiği Temple'dan çıkıp Soho'ya doğru
yola koyuldu. Onu Soho'ya doğru giderken, Temple Bar'ın
Saint Dunstan tarafındayken görenler, kaldırımlarda kasıla
kasıla yürüyüşüne ve kendinden daha zayıf insanlara omuz
atışına bakarak, onun ne denli kendinden emin ve güçlü olduğunu
anlarlardı.
Hem Tellson Bankası'yla çalıştığı için hem de
Manetteler'in yakın dostu Mr. Lorry ile tanışıyor olması
sebebiyle, Mr. Stryver'ın aklına bankaya girip onu, Soho
semalarındaki parıltıdan haberdar etmek geldi. Hafifçe gıcırdayan
kapıyı ittirerek açtı, iki basamağı sendeleyerek
indi, dünyanın en yaşlı çalışanlarının önünden geçti ve omuz
atarak Mr. Lorry'nin arka taraftaki küf kokulu küçük bölmesine
girdi; Mr. Lorry hesapların tutulduğu iki tane çizgili
defterin önünde oturuyordu, sanki penceredeki demir parmaklıklar
da hesap tutmak için çizgilerdi ve sanki gökkubbenin
altındaki her şey birer hesap özetinden ibaretti.
"Merhaba! " dedi Mr. Stryver. "Nasılsınız? İyisinizdir
umarım. "
Stryver'ın en belli başlı acayipliği girdiği her ortamda
fazlaca iri kalmasıydı. Tellson için de o kadar iriydi ki, uzaktaki
dünyanın en yaşlı katipleri ona, sanki onları duvara
sıkıştırmış gibi sitemkar gözlerle baktılar. Uzak bir köşede
azametli bir biçimde gazetesini okuyan müdür, sanki Stryver
1 84
İki Şehrin Hikiiyesi
onun yetki alanına müdahale ediyormuş gibi hoşnutsuz bir
ifadeyle gazetesini indirip ona baktı.
Yaş tahtaya basmayan Mr. Lorry, bu tür durumlara uygun
olduğunu düşündüğü bir ses tonuyla, "Nasılsınız Mr.
Stryver? Nasılsınız efendim? " diyerek elini sıktı. El sıkışında,
çalışanların, müdür etraftayken müşterilerin elini sıkarken
takındıkları tavır vardı. Kendini inkar eden bir edayla, sanki
Tellson ve Ortakları adına el sıkıyor gibiydi.
"Size nasıl yardımcı olabilirim Mr. Stryver? diye sordu
Mr. Lorry, o her zamanki işadamı üslubuyla.
"Gerek yok, teşekkür ederim. Bu şahsi bir ziyaret; sizinle
özel bir konuda konuşmak istiyorum Mr. Lorry. "
Mr. Lorry ona doğru eğilerek, " Öyle mi? " dedi fakat
gözleri uzaktaki müdürdeydi.
"Mr. Lorry, " dedi Mr. Stryver kendinden emin bir şekilde
kollarını masaya yaslayarak -büyük bir masa olmasına
rağmen, masanın yarısına sığamamıştı- "küçük, tatlı dostunuz
Miss Manette'e evlenme teklif etmeye gidiyorum. "
"Aman Tanrım! " diye bağırdı Mr. Lorry çenesini sıvazlayıp
misafirine kuşkulu gözlerle bakarak.
"Aman Tanrım mı ? " diye sordu Mr. Stryver gerileyerek.
"Aman Tanrım mı dediniz efendim? Böyle söylemenizin
amacı nedir acaba Mr. Lorry? "
"Amacım," diye cevap verdi işadamı, "elbette dostluk ve
takdirdir; bunun sizin açınızdan son derece faydalı olacağını
düşünüyorum - yani amacım duymak istediğiniz şeyleri
söylemekti. Fakat Mr. Stryver ... " Mr. Lorry sanki iradesi dışında
bir şey devam etmesine engel oluyormuş gibi durarak
ve kafasını tuhaf bir şekilde sallayarak, "Siz de biliyorsunuz
ki, siz biraz farklısınız," diye ekledi.
Mr. Stryver her an kavgaya hazır eliyle masaya vurarak,
"Hayda ! " dedi, sonra gözlerini kocaman açarak derin bir
nefes aldı. "Sizi anlıyorsam ne olayım Mr. Lorry! "
Mr. Lorry küçük peruğunu iki kulağına doğru çekiştirip
ortalayarak düzeltti ve tüy kaleminin ucunu ısırdı.
1 8 5
Charles Dickens
"Lanet olsun! " dedi Mr. Stryver ona dik dik bakarak.
" Ben onunla evlenmeye uygun değil miyim? "
"Ah, tabii ki! Tabii k i uygunsunuz," dedi Mr. Lorry. " Siz
uygun görüyorsanız öylesinizdir. "
"Varlıklı mı değilim? " diye sordu Stryver.
"Varlıklı olmasına varlıklısınız, " dedi Mr. Lorry.
"Geleceğim mi parlak değil? "
Mr. Lorry bir kez daha onaylıyor olmaktan memnun,
"Konu geleceğin parlak olmasıysa eğer, kimsenin bundan
şüphesi olamaz," dedi.
" O zaman ne demek istiyorsunuz Tanrı aşkına Mr.
Lorry? " diye sordu Stryver yüzünde bariz bir kırgınlıkla.
"Şey ... Şu an oraya mı gidiyorsunuz acaba ? " diye sordu
Mr. Lorry.
"Aynen öyle! " dedi Stryver masaya yumruğunu vurarak.
"Ben sizin yerinizde olsam gitmezdim. "
"Neden? " diye sordu Stryver. Sanki mahkeme salonundaymış
gibi parmağını sallayarak, " Sizi köşeye sıkıştırayım
da görün, " dedi. " Siz bir işadamısınız ve bunu söylemek için
bir gerekçeniz olmalı. Gerekçeniz nedir? Neden girmezdiniz
? "
" Çünkü, " dedi Mr. Lorry, " benim böyle bir niyetim olsaydı,
kesinlikle başarılı olacağıma dair bir sebebim olmadan
oraya gitmezdim. "
"Lanet olsun ! " diye bağırdı Stryver. " Bu kadarı da fazla ! "
Mr. Lorry önce uzaktaki müdüre, sonra da küplere binmiş
Stryver' a baktı.
" Karşımda koskoca bir işadamı oturuyor, yaşını başını
almış, deneyimli bir bankacı," dedi Stryver, "kesinlikle başarılı
olacağıma dair üç sebep öne sürüyorum ve o hala bir
sebebimin olmadığını söylüyor! Hem de pat diye suratıma
söylüyor! " Mr. Lorry bu sözleri dolaylı bir biçimde söylese
daha az kaydadeğer olacakmış gibi tuhaf bir fikre sahipti
Mr. Stryver.
1 86
İki Şehrin Hikdyesi
"Başarı derken, genç hanımla ilgili meselede başarıdan
bahsediyordum; başarılı olmak için gereken sebep ve gerekçelerden
bahsederken de yine genç hanımla ilgili sebep ve
gerekçelerden bahsediyorum. Genç hanımdan bahsediyorum
beyefendi," dedi Mr. Lorry hafifçe Stryver'ın koluna vurarak.
"Bu konuda genç hanınun ne düşündüğü her şeyden önemli. "
Stryver, dirseklerini masaya dik açı oluşturacak şekilde
koyarak, "Yani siz bana, söz konusu olan genç hanımın çıtkırıldım
bir budala olduğunu düşündüğünüzü mü söylüyorsunuz?
"
"Hayır, öyle değil. Söylemeye çalıştığım şey Mr. Stryver, "
dedi Mr. Lorry kızararak, "hiç kimsenin o genç hanımla ilgili
tek bir saygısız kelime etmesine izin vermeyeceğimdir. Birisi
çıkar da -ki umarım öyle bir şey olmaz- öfkesine hakim olamayarak
bu masada o genç hanımla ilgili saygısızca konuşacak
olursa, hiçbir şey, hatta Tellson bile, benim ona haddini
bildirmeme engel olamaz. "
Öfkesini bastırmak zorunda kalmak Mr. Stryver'ın damar
sağlığını tehlikeye atmıştı, Mr. Lorry'nin genellikle olması
gerektiği gibi işlev gören damarlarıysa, öfkelenme sırası
kendisine geldiği için pek de iç açıcı bir halde değildi.
"Size söylemek istediklerim bunlar efendim, " dedi Mr.
Lorry. "Umarım herhangi bir yanlış anlaşılma olmaz."
Mr. Stryver bir süre cetvelin ucunu emdikten sonra bir
ritim tutturarak cetvelin ucuyla dişine vurdu ve büyük ihtimalle
dişi acıdı. Sonra ortamdaki tedirgin edici sessizliği
bölerek şöyle dedi:
" Böyle bir şeyi hiç beklemiyordum Mr. Stryver. Şimdi siz
bana -Kraliyet Barosu mensubu Stryver'a- Soho'ya gitmememi
ve evlenme teklifinde bulunmamamı mı tavsiye ediyorsunuz?
"
"Size tavsiyede bulunmamı istiyor musunuz Mr.
Stryver? "
"Evet, istiyorum. "
1 8 7
Charles Dickens
"Çok güzel. O halde size tavsiyem, az önce eksiksizce
dile getirmiş olduğunuz şeyi yapmanızdır. "
Stryver buruk bir kahkaha atarak, "Şu söylediğiniz -ha
ha ha!- tüm geçmişi, şu anı ve geleceği yerle bir ediyor. "
"Lütfen beni yanlış anlamayın," diye devam etti Mr.
Lorry. "Bir işadamı olarak bu konuda bir şey söylemeye yetkim
yok; bir işadamı olarak bu konulardan pek anlamam da
zaten. Fakat şu an sizinle, Miss Manette'i kucağında taşımış,
hem babasının hem Miss Manette'in güvendiği ve onları çok
seven yaşlı bir adam olarak konuşuyorum. Üstelik size hatırlatmak
isterim ki, konuyu açan ben değildim. Haksız olduğumu
mu düşünüyorsunuz? "
"Ben mi? " dedi Stryver ıslık gibi çıkan bir sesle. "Söz konusu
sağduyuysa, bunu üçüncü kişilerde değil kendi içimde
ararım. Ben sağduyuyu belli başlı somut alanlarda ararım;
sizse sağduyulu olmayı, yapmacık bir nezaketle durumu idare
edecek sözler söylemek olarak görüyorsunuz. Söyledikleriniz
benim açımdan sürpriz oldu fakat yine de haklısınız sanırım. "
"Fikirlerim, beni ben yapan özelliğimdir Mr. Stryver, "
dedi Mr. Lorry yine kızararak. "Hiç kimsenin -Tellson çatısı
altında bile olsa- fikirlerimi bu şekilde eleştirmesini kabul
edemem. "
"Tamam o zaman. Sizden özür dilerim," dedi Stryver.
"Kabul edildi. Teşekkür ederim. Evet Mr. Stryver, diyordum
ki, yanıldığınızı kabul etmek sizin açınızdan zor olabilir;
sizinle açık açık konuşmak zorunda kalmak Doktor
Manette açısından zor olabilir; sizinle açık açık konuşmak
Miss Manette açısından çok daha zor olabilir. O aileyle
yakın olma şerefine ve mutluluğuna hangi koşullar altında
eriştiğimi biliyorsunuz. Eğer arzu ederseniz, sizi hiç işin içine
katmadan ve sizi herhangi bir şekilde temsil etmeden, tavsiyemin
sağlamasını yapmak adına biraz daha gözlemde bulunup
size fikir beyan edebilirim. Sonuçtan tatmin olmazsanız,
doğruluğunu kendiniz sınayabilirsiniz; ama eğer tatmin
1 8 8
İki Şehrin Hikayesi
olursanız, şu an bulunduğumuz noktaya gelinir, böylelikle
kimse zaman kaybetmemiş olur. Ne dersiniz? "
"Bunun için şehirde ne kadar kalmam gerekir? "
"Ah, yalnızca birkaç saatlik bir iş. Akşam önce Soho'ya
gidip sonra size gelebilirim. "
" O zaman kabul," dedi Mr. Stryver. "Şimdi oraya gitmeyeceğim,
zaten pek o kadar hevesim de kalmadı; kabul
ediyorum ve sizi akşam bekliyorum. İyi günler! "
Sonra Mr. Stryver arkasını dönüp müthiş bir hava akımı
yaratarak bankadan dışarı çıktı; öyle ki onu selamlamak için
ayağa kalkmış olan, veznenin arkasındaki dünyanın en yaşlı
iki çalışanı devrilmemek için büyük çaba harcadılar.
Bu saygıdeğer ve çelimsiz kişiler, toplum içinde her daim
eğilmiş, birini selamlarken görülürlerdi, hatta bir müşteriyi
eğilerek uğurladıktan sonra yeni gelecek olan müşteriyi karşılayana
dek boş bankada bile sürekli eğilip selam verdikleri
rivayet edilirdi.
Avukat, bankacının sağlam somut gerekçeleri olmadan
fikir beyan etme cüretini göstermeyeceğini bilecek kadar
akıllıydı. Gafil avlanmış ve istemeye istemeye de olsa bu acı
reçeteyi kabul edip kocaman hapı yutmak zorunda kalmıştı.
Mr. Stryver, sanki mahkeme salonundaymış gibi işaretparmağını
Temple'a doğru sallayarak, " Bu işi halletmenin tek
yolu, sizi haksız çıkarmak, " dedi.
Old Bailey sanatının kurnazca taktikleriyle kendi kendini
rahatlatmaya çalışıyordu. "Siz beni haksız çıkaramazsınız
küçükhanım, " dedi, " ben kendi kendimi haksız çıkarırım
ancak. "
Gece saat onda Mr. Lorry geldiğinde, Mr. Stryver'ı -o an
sabahki konudan daha az umurunda olan bir şey olmadığını
göstermek istercesine- kasıtlı olarak ortaya saçtığı kitap ve
kağıt yığınlarının içinde buldu. Hatta Mr. Lorry'yi görünce,
tamamen dalgın ve kafası meşgul bir tavır takınarak, şaşırmış
gibi yaptı.
1 8 9
Charles Dickens
Bu iş için özel olarak görevlendirilmiş iyi huylu görevli,
yarım saat konuyu açtırmak için uğraştıktan sonra, "Evet,"
dedi, "Soho'ya gittim. "
"Soho'ya gittiniz," diye tekrar etti Mr. Stryver soğuk bir
biçimde. "Ah! Tabii ya. Kafam o kadar meşgul ki. "
"Ve size söylediğim şeylerin doğruluğuna dair," dedi Mr.
Lorry, "kafamda hiçbir şüphe kalmadı. Fikrim teyit edilmiş
oldu, bu yüzden size vermiş olduğum tavsiyeyi yineliyorum.
"
Mr. Stryver son derece dostane bir biçimde, "Emin olun,
sizin adınıza ve o zavallı babanın adına çok üzgünüm," dedi.
" Bu tür meseleler aile açısından her zaman üzücüdür, en iyisi
bu konuyu artık konuşmayalım. "
"Sizi anlayamıyorum," dedi Mr. Lorry.
"Söylemeye dilim varmıyor," dedi Stryver konuyu yumuşatmak
isteyen kararlı bir tavırla, " önemli değil, önemli
değil. "
Mr. Lorry, "Ama benim için önemli," diye üsteledi.
" Gerçekten önemli değil, emin olun ki değil. Mantığın
olmadığı yerde mantık, ulvi bir amacın olmadığı yerde ulvi
bir amaç var zannederek yanılmışım fakat sorun değil. Nice
genç kadın bu tür akılsızlıklar yapıp, sefalet ve belirsizlik
içinde pişmanlık çekmiştir. Konuya bencil olmayan bir açıdan
bakınca, bu işin olmadığına üzülüyorum çünkü eğer
olsaydı, benim için maddi açıdan kötü olacaktı; konuya faydacı
yaklaştığımda, bu işin olmadığına seviniyorum çünkü
eğer olsaydı benim için maddi açıdan yine kötü olacaktı -
yani benim bu işten herhangi bir kazancım olmayacaktı. Şu
an kaybettiğim herhangi bir şey yok. Genç hanıma evlenme
teklifinde bulunmuş değilim; laf aramızda, işi o noktaya vardırmanın
pek iyi bir fikir olduğundan da emin değilim. Mr.
Lorry, boş kafalı kızların yapmacık burnu havadalıklarına
ve uçarılıklarına hakim olamazsınız; böyle bir beklenti içine
girerseniz daima hayal kırıklığına uğrarsınız. Rica ederim ar-
1 90
İki Şehrin Hikayesi
tık bu konuyu konuşmayalım. Dediğim gibi, başkaları adına
üzgün olsam da kendi adıma memnunum. Beni dinlediğiniz
ve bana tavsiyede bulunduğunuz için size minnettarım; siz
bu genç hanımı benden çok daha iyi tanıyorsunuz; siz haklıydınız,
olacak iş değildi. "
Mr. Lorry afallamıştı, onu büyük bir riyakarlıkla, yapmacık
bir yücegönüllülük, hoşgörü ve iyi niyet yağmuruna
tutarak kapıya geçiren Mr. Stryver'a öylece, aptal aptal
bakakalmıştı. "Umarım hepimiz için her şeyin en iyisi olur,
efendim," dedi Stryver. "Artık bu konuyu kapatalım, beni
dinlediğiniz için tekrar teşekkür ederim, iyi geceler! "
Mr. Lorry neye uğradığını anlayamadan kendini gece
vakti dışarıda buluverdi. Mr. Stryver ise koltuğunda uzanmış,
tavana göz kırpıyordu.
1 9 1

On Üçüncü Bölüm
İncelik Sahibi Olmayan Bir Adam
Sydney Carton'ın yıldızı başka ortamlarda parlıyor olsa
da Doktor Manette'in evinde kesinlikle parlamıyordu. Bir
sene boyunca evlerine sık sık gitmiş, her seferinde o aksi ve
suratsız haliyle boş boş oturmuştu. Canı konuşmak istediğinde
gayet güzel konuşuyordu fakat içindeki ışık, üzerine
onulmaz bir karanlık gibi çöken o umursamazlık bulutunu
nadiren delip geçebiliyordu.
Yine de o evin etrafındaki sokakları ve kaldırımlardaki
hissiz taşları seviyordu. Çoğu geceler, şarap ona geçici de
olsa mutluluk vermediğinde, oralarda hayalet gibi, kederli
kederli dolanırdı; gün tüm kasvetiyle ağarınca, onun o tek
başına gezinen siluetini gözler önüne sererdi; siluet, sabahın
ilk ışıkları kilise kulelerinin ve ihtişamlı yapıların üzerine vurup
güzelliklerini yok etmeye başladığında bile hala oralarda
geziniyor olurdu, sanki bu tenha saatler, günün diğer saatlerinde
tamamen unuttuğu ve erişilmez gördüğü bazı güzellikleri
getiriyordu aklına. Nicedir, Temple Court'taki ihmal
edilmiş yatağına daha da bir uğramaz olmuştu; kendisini
yatağa attığında da bu durum fazla sürmüyor, kalkıp yine o
mahallede hayalet gibi gezinmeye gidiyordu.
Bir ağustos günü, Mr. Stryver (çakalına, "evlilikle ilgili
fikrini değiştirdiğini" bildirdikten sonra) o mukaddes varlı-
1 93
Charles Dickens
ğını Devonshire'a taşıdığında ve şehrin caddelerini süsleyen
çiçeklerin kokusu ve görüntüsü, en kötülere iyilik, en hastalara
şifa ve en yaşlılara gençlik dağıtmaya başladığında,
Sydney hala o taşları arşınlamakla meşguldü. O kararsız ve
amaçsız halinden sıyrılmış, bir amaçla can bulan ayakları,
bu amacı gerçekleştirme arzusuyla onu Doktor'un kapısına
getirmişti.
Onu üst kata aldıklarında Lucie'yi yalnız başına elişi
yaparken buldu. Lucie onun yanında kendini hiçbir zaman
rahat hissetmemişti, bu yüzden Sydney masanın yanına
oturduğunda onu biraz çekingen karşıladı. Fakat havadan
sudan birkaç cümleden sonra, adamın yüzünde bir değişiklik
olduğunu fark etti.
"Pek iyi görünmüyorsunuz Mr. Carton! "
"İyi değilim çünkü sürdüğüm yaşam tarzı pek sağlıklı değil.
Zaten bizim gibi hovardalardan ne beklenir ki? "
"Beni bağışlayın fakat sormadan edemeyeceğim; daha iyi
bir yaşam sürmeyerek kendinize yazık etmiyor musunuz? "
"Tanrı biliyor ya, çok yazık ediyorum hem de. "
" O halde neden b u durumu değiştirmiyorsunuz? "
Ona şefkatle tekrar baktığında, gözlerinde yaşlar olduğunu
görerek hem şaşırdı hem de üzüldü. Aynı gözyaşları,
şunları söylerken sesinde de vardı:
" Bunun için çok geç. Hiçbir zaman şimdikinden daha iyi
olmayacağım. Battıkça batacağım ve daha da kötüye gideceğim.
"
Dirseğini masaya koydu ve eliyle gözlerini kapattı. Takip
eden sessizlikte masa titredi.
Lucie onu hiç böyle zayıf ve üzgün görmemişti. Sydney
ona bakmıyor olsa da neler hissettiğini tahmin edebiliyordu.
Şöyle dedi:
" Lütfen beni bağışlayın Miss Manette. Size söylemek
istediklerimi söyleyemeden dağıldım. Söyleyeceklerimi duymak
istiyor musunuz? "
1 94
İki Şehrin Hikayesi
"Eğer size iyi gelecekse Mr. Carton, sizi daha mutlu edecekse,
bundan memnuniyet duyarım. "
"Tanrı, bu yumuşacık şefkatiniz için sizi korusun. "
Sonra elini yüzünden çekerek sakin bir biçimde konuşmaya
başladı.
"Söyleyeceklerimden korkmayın. Sözlerim sizi ürkütmesin.
Ben genç yaşımda ölmüş gibiyim, yaşayan bir ölüyüm.
Hayatım boyunca hep böyleydi. "
"Hayır Mr. Carton. En güzel günlerinizi henüz yaşamadığınızdan
eminim; eminim ki hak ettiğiniz şeylere kavuşacaksınız."
"Mesela sizi hak ediyor muyum Miss Manette? Şu perişan
kalbimin derinliklerinde cevabı biliyor olsam da, bu
sözlerinizi hiç unutmayacağım. "
Lucie'nin benzi solmuştu, titriyordu. Sydney, her zamanki
umutsuzluğuyla sohbetin gidişatına farklı bir yön vermiş
ve genç hanımın imdadına yetişip onu cevap verme zorunluluğundan
kurtarmıştı.
"Miss Manette, bir ihtimal, şu karşınızda duran -kendi
kendini harcamış, tükenmiş, ayyaş ve sefil bir yaratık olduğunu
bildiğiniz- adamın aşkına karşılık vermeniz mümkün
olsaydı bile, bu adam tüm mutluluğuna karşılık, sizi mutsuz
edeceğinin, size acı, utanç ve pişmanlık getireceğinin, sizi
kendisiyle birlikte aşağı çekip yıkıma sürükleyeceğinin her
an, her dakika farkında olurdu. Bana herhangi bir şekilde
sevgi besleyemeyeceğinizi gayet iyi biliyorum, zaten sizden
böyle bir talebim de yok; hatta böyle bir şey olmayacağı için
size minnettarım. "
"Peki böyle bir şey olmaksızın size yardım edemez miyim
Mr. Carton? Sizi -lütfen beni bağışlayın- daha iyi bir yaşam
şekline yöneltemez miyim? Kendinize güveninizi yeniden kazanmanızı
sağlayamaz mıyım? " dedi Miss Manette bir süre
tereddüt ettikten sonra samimi gözyaşlarıyla. " Bunları başka
kimseye söyleyemeyeceğinizi biliyorum. Bu durumu sizin
lehinize çevirmemin bir yolu olamaz mı, Mr. Carton? "
1 95
Charles Dickens
Carton başını iki yana salladı.
" Olamaz Miss Manette. Hayır, hiçbir yolu yok. Beni biraz
daha dinlerseniz, benim için yapabileceğinizin en iyisini
yapmış olursunuz. Bilmenizi isterim ki, siz benim ruhumun
son rüyasısınız. Yuva haline getirdiğiniz bu evde sizi babanızla
görmek beni derinden sarstı ve hiç olmadığı kadar dibe
çekti; içimde, varlığından haberdar olmadığım o eski hayalleri
canlandırdı. Sizi ilk gördüğüm andan beri, artık bana
musallat olmaz sandığım bir pişmanlıkla boğuşuyorum ve
sonsuza dek sustuğunu sandığım, beni yukarı çekmeye çalışan
o fısıltıları duyuyorum. Beni yeniden mücadele etmeye,
her şeye sil baştan başlamaya, üzerimdeki tembelliği ve nefsime
düşkünlüğü silkeleyip atmaya davet eden, henüz tam
olarak şekillenmemiş düşünceler var zihnimde. Tüm bunlar
bir rüyadan ibaret; hiçbir zaman gerçek olmayacak ve gören
kişiyi yattığı yerde öylece bırakan bir rüya. Bu rüyaya ilham
veren kişinin siz olduğunuzu bilmenizi isterim. "
" Bu rüyadan bir yere varılamaz m ı gerçekten? Ah, Mr.
Carton, bir kez daha düşünün lütfen! Tekrar deneyin! "
"Hayır Miss Manette, hiçbir şeyi hak etmeyen biri olduğumu
biliyorum. Yine de beni nasıl ansızın hayata döndürdüğünüzü,
bir kül yığınını ateşe dönüştürdüğünüzü size
anlatmak gibi bir zayıflığı gösterdim, hala da gösteriyorum;
bu öyle bir ateş ki, hiçbir şeyi canlandırmasa da, hiçbir şeyi
aydınlatmasa da, hiçbir işe yaramasa da, öylece yanıp dursa
da, onu benliğimden ayırmam mümkün değil. "
"Mr. Carton, beni tanıdıktan sonra eskisinden daha da
mutsuz olmanız benim açımdan öyle büyük bir talihsizlik
ki . . . "
" Öyle söylemeyin Miss Manette, şu dünyada beni iyileştirebilecek
bir şey olsa, o siz olurdunuz. Benim daha mutsuz
olmamın sebebi siz olamazsınız. "
"Demek istediğim; betimlediğiniz ruh halinizde benim
bir şekilde etkim olduysa, bu etkimi size faydalı olacak şekilde
kullanamaz mıyım? Sizi iyi edecek gücüm yok mudur? "
1 96
İki Şehrin Hikayesi
"Miss Manette, şu an anlıyorum ki, başıma gelebilecek
en iyi şey şu an sizinle burada olmam. Bırakın da, şu pusulası
şaşmış hayatımın sonuna kadar size kalbimi açtığım günün
hatırasıyla yaşayayım; içimde, bana acıyıp üzüleceğiniz
bir şeylerin kalmış olmasıyla teselli bulayım. "
"Mr. Carton, inanmanız için defalarca tüm kalbimle yalvardığım
şeyler, yaşamınızı çok daha iyi bir hale getirebilirdi. "
"Bana artık bir şeylere inanmam için yalvarmayın Miss
Manette. Benim nasıl biri olduğum ortada; kendimi gayet
iyi tanıyorum. Size sıkıntı verdim; konuşmamı artık sonlandırayım.
Bugünle ilgili olarak, hayatımın son sırrının sizin
o saf ve masum yüreğinizde saklı kalacağına, onu kimseyle
paylaşmayacağınıza inanabilir miyim acaba ? "
"Bu sizin için bir teselli olacaksa, elbette. "
"En sevdiklerinizle bile paylaşmazsınız, değil mi? "
"Mr. Carton, " diye cevap verdi genç hanım gergin bir
duraklamanın ardından, " bu sır size ait, bana değil; onu
saklayacağıma söz veriyorum. "
"Teşekkür ederim. Ve tekrar, Tanrı sizi korusun. "
Genç hanımın elini dudaklarına götürüp kapıya yöneldi.
"Sakın endişelenmeyin Miss Manette, size bu konuşmayı
hatırlatacak tek kelime etmeyeceğim. Artık bu konudan hiç
bahsetmeyeceğim. Bu konu sanki ben ölmüşüm gibi sonsuza
dek kapanacak. Ölüm döşeğinde, bu tek kutsal anı hatırlayacağım;
-bunun için size hep minnettar kalacak ve dua
edeceğim- hayatımın son itirafını size yaptım; adımı, zaaflarımı,
acılarımı, o yumuşacık yüreğinizde taşıdığınızı hiç
unutmayacağım. Bu yükün haricinde umarım yüreğiniz her
daim ışıl ışıl ve mutlu olur! "
O an, her zaman göstermeye çalıştığından öyle farklı bir
insandı ki, onun hayatı bu denli ıskaladığını, her gününü bu
denli mutsuz ve kötü geçirdiğini düşünmek öylesine acı veriyordu
ki, Lucie Manette, Sydney Carton arkasını dönmüş
ona bakarken kederli gözyaşlarına hakim olamadı.
1 97
Charles Dickens
"Yüreğiniz ferah olsun," dedi Sydney Carton, " ben bu
kadar duygulanmaya değmem Miss Manette. Bir iki saat
içerisinde, nefret ettiğim ama yine de yenik düştüğüm o aşağılık
arkadaşlarım ve rezil alışkanlıklarım, beni şu sokaklarda
sürünen zavallılardan daha beter hale sokacak ve o zaman,
gözyaşlarınızı çok daha az hak ediyor olacağım. İçiniz
rahat olsun! Dışarıdan bakıldığında daha önce tanıdığınız
ben olacağım fakat iç dünyamda, size olan duygularım değişmeyecek,
hep şimdiki gibi kalacağım. Sizden sondan bir
önceki ricam, bana bu konuda inanmanızdır. "
"İnanıyorum Mr. Carton. "
"Son ricam ş u olacak ve b u ricayla birlikte, hiçbir ortak
noktanızın olmadığını ve aranızdaki mesafenin aşılmaz
olduğunu çok iyi bildiğim bir ziyaretçiden kurtarmış olacağım
sizi. Aslında bunu telaffuz etmeye gerek bile yok ama
yine de yüreğimden taşıyor, o yüzden söylemek istiyorum.
Siz ve sevdikleriniz için yapamayacağım hiçbir şey yok,
Miss Manette. Eğer daha iyi bir işim olsaydı ve herhangi
bir fedakarlıkta bulunma fırsatım ve gücüm olsaydı, siz ve
sevdikleriniz için her türlü fedakarlığı hiç düşünmeden yapardım.
Kendi kendinize kaldığınız o sessiz saatlerde beni bu
konudaki coşkulu ve samimi halimle hatırlayın. Gün gelecek
-\'.Ok uzak olmayan bir gelecekte- hayatınızda yeni ilişkiler
kurulacak; bu ilişkiler sizi onurlandırıp mutlu edecek ve sizi,
o çok sevdiğiniz yuvanıza daha güçlü ve yürekten bağlarla
bağlayacak. Ah, Miss Manette, gözümün önüne babanızın
mutlulukla size bakışı ve ışıl ışıl güzelliğinizi taşıyan yavrularınızın
ayağınızın dibinde büyüyüşü geliyor; bilmenizi isterim
ki, bu mutluluğunuzun bozulmaması için canını verebilecek
bir adam var ! "
"Elveda, " v e son bir kez daha "Tanrı sizi korusun! " dedikten
sonra genç hanımın yanından ayrıldı.
1 9 8
On Dördüncü Bölüm
Namuslu Bir Tüccar
Yanında, insanın tüylerini diken diken eden haylaz oğluyla
Fleet Caddesi'ndeki taburesinde oturan Jeremiah
Cruncher'ın gözlerinin önünden her gün sonsuz sayı ve çeşitlilikte
insan geçiyordu. Günün kalabalık saatlerinde Fleet
Caddesi'nde oturup da, biri güneşle birlikte batıya, diğeriyse
güneşin aksine doğuya gitmeye meyleden, ikisi birden, güneşin
battığı yerdeki kırmızıların ve morların ardındaki ovalara
varmaya çalışan bu muhteşem iki kafile karşısında gözleri
kamaşmayacak, afallamayacak olan var mıdır?
Mr. Cruncher ağzında saman parçasıyla oturmuş, tıpkı
asırlardır nehri gözetleme görevini yerine getiren kafir ka -
yıkçı14 gibi oturmuş, iki akıntıyı seyrediyordu- tek farkla;
Jerry'nin günün birinde nehirlerin kuruyacağına dair bir
beklentisi yoktu. Kurumalarını da istemezdi çünkü gelirinin
bir bölümünü (çoğunlukla iyi giyimli ve orta yaş üstü) ürkek
hanımları, Tellson'un bulunduğu taraftan karşı kıyıya geçirerek
elde ediyordu. Her ne kadar bu yol arkadaşlıkları kısa
sürüyor olsa da, Mr. Cruncher hanımefendilere ilgi gösterip
şereflerine kadeh kaldırmayı arzu ettiğini ifade etmekten
14 Dante'nin İlahi Komedya adlı eserinde ölü ruhları cehenneme taşıyan Kayıkçı
Kharon karakterine gönderme yapılıyor. (ç.n. )
1 99
Charles Dickens
geri durmazdı. Böylelikle, yardımseverliğinin karşılığı olarak
bahşedilen paralarla maddi durumunda iyileşme sağlardı.
Bir zamanlar, şairin biri15 umuma açık bir yerde bir taburede
oturup insanları seyrederek derin düşüncelere dalarmış.
Mr. Cruncher da aynı şekilde, umuma açık bir yerde tabureye
oturmuş etrafına bakınıyordu fakat şair olmadığı için
olabildiğince az düşünmeye çalışıyordu.
Kalabalığın yoğun olmadığı ve bahsi geçen, yaşı geçkince
hanımların az olduğu bir dönem olduğu ve genel olarak
işleri kesat olduğu için Mr. Cruncher, Mrs. Cruncher'ın yine
diz çöküp dua ettiğinden şüphe etmeye başlamıştı. Tam o
esnada Fleet Caddesi'nde batıya doğru, eşi görülmemiş bir
kalabalığın akmakta olduğu dikkatini çekti. Mr. Cruncher o
yöne baktığında, bir cenazenin yaklaşmakta olduğunu anladı;
gürültüye bakıldığında insanların cenazeyi protesto ettiği
anlaşılıyordu.
"Küçük Jerry," dedi Mr. Cruncher oğluna dönerek, "cenaze
var. "
" Heyoo, baba ! " diye bağırdı Küçük Jerry.
Küçük beyefendinin bu coşkulu haykırışının gizli bir
anlamı vardı. Büyük beyefendi, bu haykırışı öyle büyük öfkeyle
karşıladı ki, durumu fırsat bilerek küçük beyefendinin
kulağına bir şamar patlattı.
"Ne oluyor? Ne bağırıyorsun? Sen babana bir şey mi
demek istiyorsun, küçük serseri? Bu çocuk iyice zıvanadan
çıktı artık! " dedi Mr. Cruncher oğluna bakarak. "Bıktım
senden de 'Heyoo'larından da! Bir daha sesini duymayayım,
yoksa fena yaparım. Duydun mu beni ? "
"Kötü bir şey demedim ki! " diye itiraz etti Küçük Jerry
yanağını ovuşturarak.
" O zaman kes sesini, " dedi Mr. Cruncher. " 'Kötü bir şey
demedim ki'lerinden de bıktım usandım. Şu taburenin üzerine
çık da kalabalığa bak bakalım. "
ı s Dante'ye gönderme yapılıyor. (ç.n.)
200
İki Şehrin Hiktıyesi
Oğlan deneni yaptı; bu arada kalabalık giderek yaklaşıyordu;
kirli bir cenaze arabasının ve içinde -olayın ciddiyeti
gereği koyu renk kıyafetler giymiş olan- tek bir kişinin
bulunduğu, kirli bir matem arabasının etrafında toplanmış
bağırıp ıslık çalıyorlardı. Görünen oydu ki bu kişi halinden
hiç de memnun değildi; arabanın etrafını saran ve sayıları giderek
artan güruh, onunla alay edip yüzlerini buruşturuyor,
giderek daha yüksek sesle ve hiç durmadan bağırıp, "Yuh!
Casuslar! Yuh! Casuslar! " diyor ve ağıza alınmayacak pek
çok nadide " iltifatı" peş peşe sıralıyorlardı.
Cenazeler evvelden beri Mr. Cruncher'ın ilgisini çekerdi;
ne vakit Tellson'un önünden bir cenaze geçse dikkat kesilir
ve çok heyecanlanırdı. Bu yüzden de, bu alışılmadık kalabalığın
eşlik ettiği cenaze, doğal olarak onu çok heyecanlandırmıştı.
Önüne çıkan ilk kişiye sordu:
"Kardeşim bu nedir? Ne oluyor? "
"Bilmiyorum, " dedi adam. " Casuslar! Yuh! Casuslar! "
Başka birine sordu. " Bu kim ? "
" Bilmiyorum, " diye cevap verdi adam fakat ellerini ağzına
koyarak hayret verici bir öfke ve müthiş bir coşkuyla
bağırmaya başladı: " Casuslar! Yuh! Yuh! Casuslar! "
Nihayet karşısına konuya hakim biri çıktı da cenazenin
Roger Cly diye birine ait olduğunu öğrendi.
" Casus muymuş? " diye sordu Mr. Cruncher.
" Old Bailey casusu, " diye yanıtladı istihbarat kaynağı.
"Yuh! Yuh! Old Bailey casusları! "
Jerry kendisinin de katılmış olduğu davayı hatırlayarak,
"Tabii ya! " diye bağırdı. "Ben o adamı görmüştüm. Ölmüş,
öyle mi ? "
"Ölmek ne kelime; koyun eti gibi lime lime olmuş, " diye
cevap verdi adam, " bundan ala ölünemezdi. Çıkarın onları!
Casuslar! Çıkarın onları! Casuslar! "
Herhangi bir fikrin hakim olmadığı böylesi bir ortamda
bu fikir öylesine kabul edilebilir cinstendi ki ve kalabalığın,
201
Charles Dickens
" Çıkarın onları! Çıkarın onları! " diye öfkeyle bağırarak etrafını
sardığı iki araba birbirine o kadar yaklaşmıştı ki, en
sonunda durmak zorunda kaldılar. Güruh, arabanın kapısını
açtığında matem arabasındaki yolcu birden arabadan
dışarı fırladı ve kendini kalabalığın ortasında buldu fakat
öyle çevikti ve zamanını öyle iyi kullanmıştı ki, üzerindeki
pelerini, şapkayı, uzun şapka şeridini, bembeyaz cep mendilini
ve diğer yas sembollerini çıkarıp atarak ara sokaklardan
birine kaçtı.
Kalabalık bu eşyaları büyük bir zevkle paramparça edip
etrafa saçarken esnaflar telaşla dükkanlarının kepenklerini
indirdiler; böyle zamanlarda kalabalıklar zapt edilemez hale
gelir, korkunç bir canavara dönüşürdü. Tam işi, arabanın
kapısını açıp tabutu dışarı çıkaracak kadar ileri götürecekken,
onlardan daha parlak fikirli bir dahi, onun yerine götürüleceği
yere kadar güle oynaya tabuta eşlik etmeyi önerdi.
Pratik önerilere çok ihtiyaç duyulduğundan, bu öneri de hemen
o an alkışlarla kabul gördü; arabanın içine sekiz kişi
bindi, dışındaysa bir düzine adam toplandı, bu arada pek
çok kişi de büyük bir maharetle arabanın tepesine çıktı. İlk
gönüllüler arasında, Tellson'dakiler görmesin diye kirpi saçlı
kafasını matem arabasının bir köşesinde büyük bir tevazuyla
saklamaya çalışan Jerry Cruncher da vardı.
Resmi cenaze levazımatçıları, merasimdeki bu değişikliklere
önce itiraz ettiler fakat nehrin tehlike arz edecek kadar
yakın olması ve kalabalıktan bazılarının, soğuk suya batırıp
çıkarmanın bu görevlilerin aklını başına getireceğini dillendirmeleri
yüzünden itirazlar cılız ve kısa süreli oldu. Yeniden
tanzim edilen cenaze alayı, bir baca temizleyicisinin yönetiminde
-asıl sürücü, onun yanına oturmuş dikkatle izleyip
tavsiyelerde bulunuyordu- yola koyuldu; matem arabasınıysa,
danışmanının eşliğinde bir börekçi kullanıyordu. Süvari
alayı daha Strand'e varmadan, o dönemin popüler bir sokak
figürü olan ayı oynatıcısı aralarına katılıp ortamı şenlendir-
202
İki Şehrin Hikayesi
mişti; adamın leş gibi kara ayısı, eşlik ettiği kafileye tam bir
cenaze havası katıyordu.
Böylece, bira içen, pipo tüttüren, şarkılar söyleyen ve yalandan
üzülüp ağlıyormuş numarası yapan bu serkeş kafile,
önlerine çıkan herkesi aralarına alarak yola devam etti;
hu arada onları görenler dükkanlarını kapatıyordu. Hedef,
tarlaların ilerisindeki eski Saint Pancras Kilisesi'ydi. Bir süre
sonra oraya vardılar ve hepsi birden defin alanına doluşmakta
ısrar ederek merhum Roger Cly'ı kendi bildikleri gibi,
gönüllerine göre defnettiler.
Ölüyü gömme işi halledildikten sonra kalabalık kendine
yeni bir eğlence bulma arayışına girmişti ki, aralarından başka
bir parlak fikirli dahi -aynı dahi de olabilir- yoldan rasgele
geçenleri Old Bailey casusu olmakla suçlayıp böylece onlardan
intikam almak gibi bir eğlence fikri attı ortaya. Hayatlarında
Old Bailey'nin yanından bile geçmemiş bir sürü suçsuz
insanın peşine düştüler; bu eğlence fikirlerini hayata geçirirken
de pek çok insan hırpalanıp kötü muameleye maruz
kaldı. Cam pencere kırmak suretiyle meyhaneleri yağmalama
oyununa geçişse son derece kolay ve kendiliğinden olmuştu.
Muhtelif sayfiye evleri yerle bir edilip çitler parçalandıktan
sonra, aralarında daha savaşçı olan ruhları daha da bir coşturup
savaşa hazırlamak için muhafızların gelmek üzere olduğu
rivayeti dillendirilmeye başlamıştı. Daha bu rivayetten önce
kalabalık dağılmaya başlamıştı; bu yüzden muhafızların gelip
gelmediği tam olarak bilinmiyordu; belki gerçekten gelmişlerdi,
belki de gelmemişlerdi fakat genel hatlarıyla bu tür ayaktakımı
hareketlerindeki işleyiş bu şekildeydi.
Mr. Cruncher kapanış eğlencelerine iştirak etmemiş, kilisenin
avlusunda kalmış, cenaze levazımatçılarıyla konuşup
taziyede bulunmuştu. Oranın atmosferi onu sakinleştirmişti.
Yakınlardaki bir meyhaneden bir pipo edinmişti; çitlere bakıp
kafasında olanların bir değerlendirmesini yaparak piposunu
tüttürüyordu.
203
Charles Dickens
"Jerry, " dedi Mr. Cruncher her zamanki gibi kendi kendine
hitap ederek, "sen o gün Cly'ı görmemiş miydin; gencecik
ve sapasağlam bir adam değil miydi ? "
Piposunu içip bir süre daha derin derin düşündükten sonra
aklına Tellson kapanmadan önce yerinde olması gerektiği
geldi. Ölüm üzerine uzun uzun kafa yormak karaciğerine
mi dokunmuştu, genel sağlık durumu zaten epeydir bozuk
muydu, yoksa önemli bir insanla ilişki kurmak mı istemişti,
nedendir bilinmez, dönerken kısa bir doktor -adam saygın
bir cerrahtı- ziyaretinde bulundu.
Küçük Jerry sorumluluk üstlenerek babasının yükünü
rahatlatmıştı; o yokken hiçbir işin çıkmadığını söyledi babasına.
Banka kapanmış, dünyanın en yaşlı memurları dışarı
çıkmıştı; gece bekçisi gelince, Mr. Cruncher ve oğlu eve gidip
yemeğe yetiştiler.
Mr. Cruncher içeri girince karısına, "Bak şimdi, beni iyi
dinle ! " dedi. "Namuslu bir tüccar olarak bu akşam işlerim
ters giderse, senin bana beddua ettiğini düşüneceğim ve
bunu gözümle görmüş gibi senin canına okuyacağım. "
Morali bozulan Mrs. Cruncher kafasını salladı.
Mr. Cruncher öfkeli bir biçimde, "Niye suratıma bakıyorsun
öyle? " dedi.
"Bir şey demedim ki. "
"Aklından bir şey d e geçirme. Dua etmen de bir, aklından
geçirmen de. İki türlü de benim zararıma oluyor. Hiçbir
şey yapma. Tamamen aklından çıkar. "
"Tamam Jerry. "
"Tamam Jerry," diye tekrarladı Mr. Cruncher yemek
masasına oturarak. "Hep 'Tamam Jerry'. Bir bildiğin o zaten.
Anca 'Tamam Jerry'."
Mr. Cruncher'ın asık suratla tekrarladığı bu kelimeler,
belli bir anlam ifade etmekten ziyade -çoğu insanın sıklıkla
yaptığı gibi- kinayeli bir memnuniyetsizliği ifade ediyordu.
204
İki Şehrin Hikayesi
"Bıktım senden de, tamam Jerry'lerinden de," dedi Mr.
Cruncher tereyağlı ekmeğinden bir ısırık alırken; ekmeğini
sanki kocaman, hayali bir istiridyeye katık ediyormuş gibiydi.
Mr. Cruncher bir ısırık daha alırken, edepli karısı, " Bu
akşam dışarı mı çıkıyorsun? " diye sordu.
"Evet, çıkacağım. "
"Ben de seninle gelebilir miyim baba ? " diye hemen atıldı
oğlan.
"Hayır, gelemezsin. Annenin de bildiği gibi, ben balığa
gidiyorum. Aynen öyle. Balığa."
" Oltan da epey paslandı, değil mi baba ? "
"Seni ilgilendirmez. "
"Eve balık getirecek misin baba ? "
" Getiremezsem yarın ağaç kökü yeriz," dedi adam kafasını
sallayarak, "haydi, bu kadar soru sorduğun yeter; sen
yattıktan sonra çıkacağım. "
Jerry akşamın geri kalanını, kendisinin aleyhine olacak
şekilde herhangi bir dua faaliyetinde bulunmasın diye Mrs.
Cruncher'ı gözlem altında tutarak ve onunla ters ters konuşarak
geçirdi. Aynı sebepten, oğlunu da annesiyle konuşmaya
zorladı ve fırsat bulup da düşüncelere dalmasın diye
zavallı kadını şikayetleriyle canından bezdirdi. Dünyanın
en dindar insanı bile, yürekten edilen bir duanın etkisine,
onun karısının ettiği dualardan şüphelendiği kadar itibar etmezdi.
Hayaletlere inanmadığını ileri süren birinin hayalet
hikayelerinden korkması gibi bir şeydi bu.
"Bu arada, unutmadan söyleyeyim, " dedi Mr. Cruncher,
"yarın oyun oynamaya falan kalkışma sakın! Ben namuslu
bir tüccar olarak eve bir iki parça et getiriyorsam, ete dokunmayıp
ekmeğe talim etmek yok. Ben namuslu bir tüccar
olarak eve azıcık bira getiriyorsam, su içeceğim diye tutturmak
yok. Roma'da Romalı gibi davranacaksın. Şayet öyle
davranmazsan, Roma sana kötü müşteri muamelesi yapar.
Senin Roma'n da benim, unutma. "
205
Charles Dickens
Sonra yine söylenmeye başladı:
"Böyle yaparak kendi ekmeğini suyunu gücendiriyorsun!
Senin bu yere diz çöküp dua etme numaraların ve insafsız
eylemlerin yüzünden eve ne kadar az yiyecek içecek
giriyor! Şu oğluna bir baksana; bu çocuk senin çocuğun değil
mi ? Zayıflıktan kemikleri sayılıyor. Daha bir annenin asli
görevinin çocuğunu doyurmak olduğunu bilmiyorsun; sen
kendine anne mi diyorsun? "
Bu sözler Küçük Jerry'yi canevinden vurmuştu; annesinden
asli görevini yerine getirmesini istedi; o an onun gözünde,
babasının da nazik bir dille ve etkileyici bir biçimde dile
getirmiş olduğu annelik görevi meselesi, kadının yerine getirdiği
veya ihmal ettiği diğer tüm görevlerinden daha önemli
hale gelmişti.
Küçük Jerry yatağa gönderildikten ve annesi de kendisine
yöneltilen benzer yöndeki emre itaat ettikten sonra akşam,
Cruncher ailesi için sona ermişti. Mr. Cruncher gecenin
ilk saatlerini tek başına pipo içerek geçirdi ve dışarı çıkmak
için saatin bir olmasını bekledi. Günün bu çok erken ve tekinsiz
saati yaklaştığında, sandalyesinden kalktı, cebinden
bir anahtar çıkardı, kilitli dolabı açarak içinden bir çuval,
uygun ölçülerde bir demir çubuk, bir ip, zincir ve buna benzer
başka balık malzemeleri çıkardı. Bunları dikkatlice çuvala
koyduktan sonra Mrs. Cruncher'a ters bir veda bakışı
bahşetti, ışığı söndürdü ve dışarı çıktı.
Yatmaya giderken soyunmuş numarası yapan Küçük
Jerry hemen babasının peşine düştü. Gecenin karanlığında
gizlenerek sessizce odasından çıktı, merdivenlerden aşağıya
indi, avludan geçti ve sokağa çıktı. Rotasını kuzeye çevirmiş
olan şerefli babası daha pek uzaklaşmamıştı ki, bir diğer Izaak
Walton1 6 müridi ona katıldı ve beraberce ağır ağır yürümeye
başladılar.
16 The Compleat Angler adlı, balıkçılıkla ilgili kitabın yazarı. (ç.n.)
206
İki Şehrin Hikayesi
Yola çıktıktan yarım saat kadar sonra göz kırpar gibi titreşen
lambaları ve yalnızca göz kırpmakla yetinmeyen gece
bekçilerini geride bıraktıktan sonra ıssız bir yola vardılar.
Burada bir başka balıkçı daha onlara katıldı; adam bu işi
öyle sessizce yapmıştı ki, eğer Küçük Jerry'nin batıl inançları
olsaydı, babasına daha önce katılmış olan adamın birden
ikiye bölünüp çoğaldığını düşünebilirdi.
Üçü yola devam ettiler; Jerry de üçü yola çıkıntı yapan
bir setin önünde durana kadar onları takip etti. Setin üzerinde
alçak tuğla bir duvar ve demir korkuluklar vardı. Üçü,
setin ve duvarın gölgesi altında bir süre daha ilerledikten
sonra yoldan çıkıp bir çıkmaz sokağa saptılar; iki buçuk üç
metre yüksekliğindeki duvar hala yolun kenarında uzanmaya
devam ediyordu. Bir kenarda çömelmiş yolu gözetleyen
Küçük Jerry'nin daha sonra gördüğü şey, telaşla demir bir
kapıyı yoklayan şerefli babasının, bulutların arasına gizlenmiş
solgun ayın önünde net bir biçimde görünen siluetiydi.
Az sonra babası kapının üzerinden atladı, peşinden ikinci ve
üçüncü balıkçı da atladı. Üçü de, kapının diğer tarafındaki
toprağın üzerine yumuşak birer iniş yaptıktan sonra orada
bir süre durup kulak kabarttılar. Sonra ellerinin ve dizlerinin
üzerinde sürünerek ilerlediler.
Artık kapıya yaklaşma sırası Küçük Jerry'deydi; nefesini
tutarak kapının üzerinden atladı. Bir köşede çömelip onları
izlemeye koyuldu; üç balıkçı gür çimenlerin ve kocaman avludaki,
beyazlar içindeki hayaletleri andıran mezar taşlarının
arasında emekliyorlardı ve kilisenin kulesi korkunç bir devin
hayaletini andırıyordu. Emeklemeleri uzun sürmedi; bir süre
sonra durup ayağa kalktılar ve balık tutmaya başladılar.
Balık tutmaya önce bir kürekle başladılar. Daha sonra,
şerefli baba büyük bir tirbuşonu andıran bir aletle devam
etti. Hangi aleti kullanıyor olurlarsa olsunlar, kesinlikle çok
çalışıyorlardı. Birden çalan kilise çanı Küçük Jerry'yi öylesine
korkutmuştu ki, babasınınki gibi diken diken olmuş saçlarıyla
koşarak oradan uzaklaşmaya başladı.
207
Charles Dickens
Fakat, bu meselelere dair daha çok şey öğrenme merakı
onu yalnızca kaçmaktan vazgeçirmemiş, aynı zamanda oraya
geri dönmesine de sebep olmuştu. Geri dönüp ikinci kez
kapıdan onları gözetlediğinde hala sabırla balık tutuyorlardı
fakat bu defa bir şey yakalamış gibiydiler. Bulundukları
yerden sızlanma ve inleme sesleri geliyordu ve adamların iki
büklüm olmuş bedenleri sanki bir yük kaldırıyor gibiydi.
Kaldırdıkları yük yavaş yavaş üzerindeki topraktan kurtulup
yüzeye ulaştı. Küçük Jerry gördüğü şeyin ne olduğunu
gayet iyi biliyordu; şerefli babasının, o şeyi kanırtarak açmak
üzere olduğunu görünce, alışkın olmadığı bu manzara
karşısında yeniden koşarak uzaklaşmaya başladı ve ancak
birkaç kilometre sonra durdu.
Nefes nefese kalmamış olsa hayatta durmazdı; bu sanki
hayaletlerin koştuğu bir yarıştı ve onun tek dileği bu yarışın
sonunu görebilmekti. Az önce görmüş olduğu tabutun arkasından
geldiğine emindi; tabutun, dar olan tarafının üzerinde,
dik şekilde peşinden hoplaya zıplaya geldiğini görüyor
gibiydi - her an onu yakalayabilir hatta kolundan tutabilirdi;
peşine düşen bu şeyden ne yapıp edip kurtulması gerekiyordu.
Sağı solu belli olmayan, her an her yerden çıkabilecek
bir zebaniydi ve geceyi korkunç bir hale sokmuştu; Küçük
Jerry, o şeyin karanlık dar sokaklardan, kanatları ve kuyruğu
olmayan sıska bir çocuk uçurtması gibi hoplaya zıplaya
karşısına çıkıvereceğinden korkarak anayola saptı. Ama zebani,
kapı aralıklarına da gizleniyor, kulplarına kadar çektiği
korkunç omzunu kapılara sürtüyor, kahkaha atıyormuş gibi
sesler çıkarıyordu. Yol üzerindeki gölgelerin arasına karışıyor,
sırtüstü yatarak ona sinsice pusular kuruyordu. Tabut,
tüm bu süre boyunca hiç durmaksızın arkasından hoplaya
zıplaya gelip onu yakalamaya çalıştı, bu yüzden Küçük Jerry
evinin kapısına geldiğinde adeta yarı ölü gibiydi. Tabut o
zaman bile peşini bırakmamış, basamakları gürültüyle çıkarak
onu takip etmiş, yatağa onunla birlikte girmiş, uykuya
208
İki Şehrin Hikayesi
daldığındaysa çocuğun göğsünün üzerine ölü gibi, tüm ağırlığıyla
çöreklenmişti.
Küçük Jerry, gün ağarmaya başladıktan sonra fakat henüz
güneş doğmamışken, bir dolabı andıran küçücük odasındaki
sıkıntılı uykusundan, babasının yatak odasından gelen
sesiyle uyandı. Kulaklarından tuttuğu Mrs. Cruncher'ın
kafasının arka kısmını karyolanın başına vurmasına bakılırsa,
babası açısından işler pek rast gitmemişti - en azından
Küçük Jerry'nin çıkarımı bu yöndeydi.
"Sana yaparım demiştim, " dedi Mr. Cruncher, "ve yapıyorum
işte."
"Jerry, Jerry, Jerry! " diye yalvardı karısı.
"Kazancıma engel oluyorsun," dedi Jerry, " ben de ortaklarım
da senin yüzünden zarar görüyoruz. Beni sayıp, bana
itaat etmen gerekiyordu; niye laf dinlemiyorsun, anlamıyorum
ki! "
"İyi bir eş olmaya çalışıyorum Jerry," diye itiraz etti zavallı
kadın gözyaşları içinde.
"Kocanın işlerine engel olmak iyi eş olmak mıdır? Yaptığı
işi hiçe sayarak mı saygı gösteriyorsun ona? Hayati önem
taşıyan işlerine itiraz ederek mi itaat ediyorsun? "
"Sen o zamanlar b u korkunç işleri yapmıyordun ki
Jerry. "
"Namuslu bir tüccarın karısı olmak sana yetmeli, " diye
tersledi Mr. Cruncher, "sen o kadın aklınla kocanın hangi işi
yapıp yapmayacağına karışma. Kocasını sayan ve ona itaat
eden bir eş, onun işlerine burnunu sokmaz. Bir de kendini
dindar bir kadın zannediyorsun. Sen dindarsan, dindar olmayanı
çok merak ediyorum doğrusu! Sendeki sorumluluk
duygusu ancak Thames Nehri'nin yatağına çakılan bir kazığınki
kadardır; aslında o kazıkları sana çakmalı! "
Alçak sesle yapılan bu kavga, namuslu tüccarın çamura
batmış çizmelerini fırlatıp yere boylu boyunca yatmasıyla
son buldu. Paslı ellerini yastık niyetine başının arkasına ko-
209
Charles Dickens
yup sırtüstü yatmış olan babasına ürkek bir bakış atan oğlu
da yatıp tekrar uykuya daldı.
Kahvaltıda balık yoktu; aslında başka bir şeyin olduğu
da söylenemezdi. Mr. Cruncher'ın hiç tadı yoktu, sinirleri
tepesindeydi; Mrs. Cruncher'ın şükür duası ettiğine dair en
ufak bir belirti görmesi halinde ona fırlatmak üzere demir
bir tencere kapağını elinin altında bulunduruyordu. Her zamanki
saatte yüzünü yıkayıp saçlarını taradı ve oğluyla birlikte
göstermelik işine gitmek üzere yola koyuldu.
Koltuğunun altında taburesiyle babasının yanında, güneşli
ve kalabalık Fleet Caddesi'nde yürümekte olan Küçük
Jerry, bir önceki gece karanlıkta bir başına, amansız
takipçisinden kaçan Küçük Jerry'den çok farklıydı. Yeni
doğan günle birlikte kurnazlığı bilenmiş, endişeleri geceyle
birlikte geride kalmıştı - o güzel sabah Londra'da ve Fleet
Caddesi'nde akranlarına rastlaması olmayacak şey değildi.
Yürürlerken babasıyla arasında bir kol boyu mesafe ve
tabure olmasına özen gösteren Küçük Jerry, " Baba," dedi,
"mezardan ölü kaldıran ne demek? "
Mr. Cruncher cevap vermeden önce kaldırımda bir an
durakladıktan sonra, "Nereden bileyim? " dedi.
"Sen her şeyi biliyorsun sanıyordum baba," dedi saf oğlan.
Mr. Cruncher diken diken saçları serbest kalsın diye şapkasını
çıkarıp yürümeye devam ederek, " Bir tür tüccardır. "
"Ne alıp satar peki baba ? " diye sordu kıpır kıpır Küçük
Jerry.
Mr. Cruncher söyleyeceği şeyi kafasında evirip çevirdikten
sonra, " Bilimsel araştırmalarda kullanılan birtakım şeyleri
alıp satar," dedi.
"İnsan bedenleri, değil mi baba ? " diye sordu heyecanlı
oğlan.
" Onun gibi şeyler sanırım," dedi Mr. Cruncher.
" Baba, o zaman büyüyünce ben de mezardan ölü kaldıran
olmak istiyorum! "
2 1 0
İki Şehrin Hik!iyesi
Mr. Cruncher oğlanın bu sözleri karşısında rahatlamıştı
fakat yine de kafasını kuşkulu ve ahlak dersi verir bir edayla
salladı. "Bu senin yeteneklerini ne şekilde geliştirdiğine bağlı.
Yeteneklerini geliştirmeye çalış ve kimseye yapabileceğinden
fazlasını vadetme. Ayrıca senin hangi işe uygun olduğunu
şimdiden bilemeyiz." Bu sözlerden cesaret alan Küçük Jerry,
tabureyi Temple Bar'ın gölgesine yerleştirmek üzere birkaç
metre ileriden yürümeye başlayınca Mr. Cruncher kendi
kendine şöyle dedi: "Namuslu tüccar Jerry, bu oğlan büyüdüğünde
senin için bulunmaz nimet olabilir, hatta annesinin
tüm yanlışlarını telafi edebilir! "
2 1 1

On Beşinci Bölüm
Örgü
Mösyö Defarge'ın meyhanesinde o gün içkiye her zamankinden
erken başlanmıştı. Meyhanenin parmaklıklı
pencerelerinden içeri bakan solgun yüzler, daha saat sabahın
altısı bile olmamışken şarap kadehlerine çökmüş başka
yüzler gördüler. Mösyö Defarge işlerin en iyi olduğu zamanlarda
bile su katılmış şarap satardı fakat bu sefer sattığı
şarap hiç olmadığı kadar su katılmıştı. Şarap kekremsiydi;
bu kekremsilik içenlerin ruh haline de etki ediyor, onları
efkarlandırıyordu. Mösyö Defarge'ın sıkılmış üzümlerinden
fışkıran, Bacchus alemlerinin neşeli alevleri değildi; üzüm
posasında gizlenmiş, karanlıkta için için yanan bir ateşti.
Üst üste üç gündür Mösyö Defarge'ın meyhanesinde
içmeye sabah erkenden başlanıyordu. Bu durum pazartesi
günü başlamıştı, o gün günlerden çarşambaydı. Aslında, içmekten
ziyade arpacı kumrusu gibi düşünmekti yaptıkları;
çoğunun cebinde, ölüyorum deseler bar tezgahının üzerine
bırakacak tek kuruşları yoktu, o yüzden meyhanenin kapısı
açılır açılmaz içeri sızar, fısır fısır konuşur ve konuşulanları
dinlerlerdi. Sanki tüm şarapları sipariş edebileceklermiş gibi
meyhanenin müdavimi olmuşlardı; yüzlerinde açgözlü bir
ifadeyle bir masadan diğer masaya, bir köşeden diğer köşeye
gezinerek içki yerine konuşulanları içiyorlardı.
2 1 3
Charles Dickens
Bu alışılmadık insan deveranına rağmen, meyhanenin sahibi
görünürlerde yoktu. Aslında yokluğu fark edilmiyordu;
kapıdan giren hiç kimse ona bakınmıyor, onu sormuyordu;
hiç kimse neden Madam Defarge'ın, önünde -tıpkı içinden
çıktığı yırtık pırtık ceplerin sahipleri gibi yıpranmış ve harap
olmuş paraların bulunduğu- bozuk para kasesiyle sandalyesinde
oturmuş, şarap dağıtımına tek başına nezaret ettiğini
merak etmiyordu.
Kralın sarayından mahkumların zindanına kadar dört
bir yanı gözetleyen casuslar, meyhanenin içine baktıklarında
görecekleri şey muhtemelen ötelenmiş bir merak duygusu ve
genel bir dalgınlık hali olurdu. Kağıt oynayanlar kederliydi,
domino oynayanlar, derin düşüncelere dalmış halde taşlardan
kuleler yapıyorlardı, içki içenler, masaya dökülmüş şaraplarla
masaya şekiller çiziyorlardı, Madam Defarge kürdanıyla
kolundaki desenin motifini çıkarmaya çalışırken,
çok uzaklarda bir yerlerde duyulmaz ve görülmez bir şeyi
duyuyor ve görüyor gibiydi.
Öğlene dek Saint Antoine'daki şarabi haller bu minvaldeydi.
Toz toprak içinde iki adam caddelerden ve sallanan
lambaların altından geçerken güneş tam tepedeydi; adamlardan
biri Mösyö Defarge, diğeriyse mavi şapkalı yol işçisiydi.
İki adam, sıcaktan kavrulmuş ve çok susamış bir halde
meyhaneden içeri girdiler. Gelişleri, Saint Antoine'ın göğsünde
bir ateş yakmıştı sanki; her bir adımlarıyla, kapılardaki
ve pencerelerdeki insanların yüzlerindeki alevi titreştirip
harlamışlardı. Buna rağmen kimse arkalarından gelmemiş,
içeri girdiklerinde tüm gözler onlara döndüğü halde, kimse
onlarla konuşmamıştı.
"İyi günler beyler! " dedi Mösyö Defarge.
İnsanların dillerinin çözülmesi için bir işaret olmuştu
sanki bu, hep bir ağızdan koro halinde, "İyi günler! " dediler.
"Hava kötü beyler, " dedi Defarge kafasını iki yana sallayarak.
2 1 4
İki Şehrin Hikayesi
Bu sözün üzerine herkes yanında oturana baktı, sonra da
gözlerini yere indirip sessizce oturmaya koyuldu. Biri hariç:
İçlerinden biri ayağa kalkıp dışarı çıktı.
Defarge yüksek sesle Madam Defarge'a seslenerek, " Karıcığım,"
dedi, " bu Jacques isimli yol işçisiyle epey yol yaptım.
Onunla Paris'ten bir buçuk gün mesafede bir yerde tesadüfen
tanıştım. Bu yol işçisi Jacques iyi bir genç. Ona içki
ver karıcığım! "
Bir kişi daha ayağa kalkıp dışarı çıktı. Jacques isimli yol
işçisi mavi şapkasını çıkarıp oradakileri selamladıktan sonra
Madam Defarge'ın koyduğu şarabı içti. Gömleğinin göğsünde
bir parça bayat kara ekmek vardı; Madam Defarge'ın
tezgahının yanında oturmuş içkisini içerken aralarda da ekmeğini
katır kutur yiyordu. Bu sırada, üçüncü adam da ayağa
kalkıp dışarı çıktı.
Defarge da susuzluğunu şarapla giderdi fakat onun şarabı
misafirinkinden azdı - ne de olsa şarap her zaman içebileceği
bir şeydi. Köylü kahvaltısını bitirene kadar ayakta
onu bekledi. Adam kimseye bakmıyordu, kimse de ona bakmıyordu;
örgüsünü bir kenara koymuş, işlerle ilgilenmekte
olan Madam Defarge bile.
"Yemeğini bitirdin mi dostum? " diye sordu uygun bir
zamanda.
"Evet, teşekkür ederim. "
" Gel o zaman! Sana kalabileceğini söylediğim daireyi
göstereyim. Tam sana göre bir yer. "
Meyhaneden sokağa, sokaktan bir avluya, avludan dik
merdivenlere, merdivenlerden bir tavan arasına geçtiler; bir
zamanlar ak saçlı bir adamın alçak bir tezgahta iki büklüm
oturup, harıl harıl ayakkabı yaptığı yerdi burası.
Ak saçlı adam artık orada değildi fakat az önce teker
teker meyhaneden çıkmış olan üç adam oradaydı. Bu üç
adamla, o ak saçlı adam arasında küçük bir bağlantı vardı;
bu adamlar bir keresinde ak saçlı adamı duvardaki çatlaktan
seyretmişlerdi.
2 1 5
Charles Dickens
Defarge dikkatlice kapıyı kapattı ve alçak sesle konuşmaya
başladı:
"Jacques Bir, Jacques İki ve Jacques Üç! Bu da, bendeniz
Jacques Dört tarafından size sunulan şahit. Size her şeyi anlatacak.
Anlat Jacques Beş ! "
Yol işçisi, elindeki mavi şapkayla alnını sildi ve "Nereden
başlayayım mösyö? " diye sordu.
Mösyö Defarge'ın bu soruya aklıselim yanıtı, "En başından
başla, " oldu.
"Ben, o adamı geçen yaz Marki'nin arabasının altındaki
zincire asılı halde gördüm, " diye konuya girdi yol işçisi.
"Düşünsenize! Ben yoldaki işimi bitirmişim, güneş uykuya
yatmak üzere, Marki'nin arabası yokuş yukarı ağır ağır çıkıyor
ve o adam zincirde asılı duruyor - aynen şöyle. "
Yol işçisi tekrar olayı baştan sona canlandırmaya girişti;
bu eylemin tüm yıl boyunca köyün asli konusu ve vazgeçilmez
eğlencesi olduğu düşünülürse, o zamana kadar bu konuda
iyice ustalaşmış olması gerekirdi.
Jacques Bir lafa girdi ve adamı daha önce görüp görmediğini
sordu.
Yol işçisi tekrar dikey konuma geçerek, "Hiç görmedim,"
diye cevap verdi.
Jacques Üç, adamı daha sonradan nasıl hatırladığını sordu.
Yol işçisi yumuşak bir sesle ve elini burnuna götürerek,
"Uzun boyundan, " dedi. "O akşam Mösyö Marki, 'Nasıl
biriydi ?' diye sorduğunda, 'Bir hayalet gibi uzundu,' diye cevap
vermiştim. "
" Cüce gibi kısaydı demeliydin," dedi Jacques İki.
"Nereden bilebilirdim ki? O olay henüz gerçekleşmemişti
ve adam da bana güvenip olanları anlatmamıştı. Dikkatinizi
çekerim! O koşullar altında bile gerçeği söylemedim. Mösyö
Marki, bizim küçük çeşmenin orada parmağıyla beni işaret
edip, 'Şu herifi getirin bana! ' diye beni çağırdığında, Tanrı
şahidimdir ki beyler, ona hiçbir şey söylemedim. "
2 1 6
İki Şehrin Hikayesi
Defarge araya giren adama, " Bu konuda haklı, Jacques, "
diye mırıldandı. "Devam et! "
Yol işçisi gizemli bir havayla, "Pekala! " dedi. " O uzun
adam ortadan kayboluyor ve onu arayıp duruyorlar - kaç
ay olmuştur acaba? Dokuz, on, on bir ? "
"Her neyse, sayı önemli değil," dedi Defarge. " Çok iyi
saklanıyor fakat ne yazık ki yakalanıyor. Devam et! "
"Yine bir gün tepenin orada çalışıyorum ve güneş uykuya
yatmak üzere. Hava çoktan kararmış, aşağıdaki köydeki
kulübeme gitmek üzere eşyalarımı topluyorum ki, kafamı
kaldırdığımda altı askerin tepeden indiğini görüyorum. Ortalarında
da uzun boylu bir adam, kollarını bağlamışlar -
aynı şu şekilde."
Vazgeçilmez şapkasının yardımıyla, adamı, bilekleri kalçalarına
gelecek şekilde arkadan sımsıkı bağlanmış şekilde
canlandırdı.
" Öylesine ıssız bir yol ki, nihayet seyredilecek bir şey
oluyor diye askerlerin ve mahkumun geçişini görebilmek
için kenarda, taş yığınlarının orada duruyorum beyler; ilk
başta, bana doğru yaklaşan altı asker ve bir mahkumdan
daha fazlasını göremiyorum ve hepsi gözüme kapkara görünüyor
- yatmaya giden güneşin olduğu tarafta olanların
etrafında kırmızı birer çizgi var gibi beyler. Yolun karşı tarafındaki
çukura ve arkasındaki tepeye vuran uzun gölgelerini
görüyorum; gölgeler, devlerin gölgelerine benziyor.
Ayrıca, adamların toz toprak içinde olduğunu görüyorum;
onlar rap rap yürüdükçe tozlar da onlarla birlikte yürüyor.
Bana iyice yaklaştıklarında uzun boylu adamı tanıyorum, o
da beni tanıyor. Ah, onunla ilk karşılaştığımız akşamki gibi,
yine aynı noktada kendini tepeden atsaydı ne iyi olurdu! "
Olanları sanki oradaymış gibi tasvir ediyordu, anlatırken
yeniden yaşadığı belliydi; belki de hayatı boyunca fazla bir
şey görmemişti.
"Ne ben askerlere uzun boylu adamı tanıdığımı belli ediyorum,
ne de adam beni; ikimiz de birbirimizi tanıdığımızın
2 1 7
Charles Dickens
farkındayız ve gözlerimizle anlaşıyoruz. 'Haydi! ' diyor grubun
lideri, köyü işaret ederek, 'onu hemen mezarına götürün,'
diyor ve adamlar hızlanıyorlar. Ben de peşlerinden gidiyorum.
Öyle sıkı sıkı bağlamışlar ki, adamın kolları şişmiş,
tahta ayakkabıları ayağına büyük ve hantal, üstelik adamın
ayağı aksıyor. Adamın ayağı aksadığı için yavaş yürüyor,
onu tüfekleriyle dürtüyorlar - aynen şu şeklide."
Tüfeklerin dipçikleriyle öne doğru iteklenen bir adamın
taklidini yaptı.
"Tepeden aşağıya yarışıyormuş gibi çılgınca koşarlarken
adam yere düşüyor. Askerler kahkahalarla gülerek onu yerden
kaldırıyorlar. Yüzü kanıyor ve toz toprağa bulanıyor fakat
yüzüne dokunamıyor; askerler buna da gülüyorlar. Adamı
köye getiriyorlar, tüm köy halkı ona bakmak için koşa
koşa geliyor; onu değirmenin oradan geçirip hapishaneye
götürüyorlar; tüm köy, gecenin kör karanlığında hapishane
kapısının açılıp adamı yutuşuna şahit oluyor - aynen bu
şeklide. "
Ağzını açabildiği kadar çok açıp dişleriyle çat diye ses
çıkararak kapattı. Adamın, yaratmış olduğu etkiyi bozmamak
için ağzını yeniden açma konusundaki isteksizliğini
fark eden Defarge, " Devam et jacques, " dedi.
Yol işçisi heyecanlı bir biçimde ve alçak sesle devam etti:
"Tüm köy evlerine çekiliyor, tüm köy uyuyor, tüm köy o
kederli adamı, kayalıkların tepesindeki hapishanede demir
parmaklıkların arkasında, kilitlenmiş görüyor rüyasında;
adamın oradan ancak cesedinin çıkabileceğini biliyorlar.
Sabah olduğunda, aletlerim omzumda, kara ekmeğimden
ısırık alarak işe giderken hapishanenin etrafında bir daire
çiziyorum. Onu orada, tepede, devasa bir demir kafesin
içinde, geçen akşamki gibi kan ve toz toprak içinde dışarı
bakarken görüyorum. Elleri bağlı olduğu için bana el sallayamıyor;
ben de ona seslenmeye cesaret edemiyorum; bana
ölü gibi bakıyor. "
2 1 8
İki Şehrin Hikayesi
Defarge ve diğer üç adam ümitsizce birbirlerine baktılar.
Köylünün anlattığı hikayeyi dinlerken bakışları karamsar,
bastırılmış ve kin doluydu; hal ve tavırlarında hem bir gizem
hem de buyurganlık vardı. Ortamda sert bir mahkeme salonu
havası vardı; Jacques Bir ve İki, eski bir saman şiltenin
üzerine oturuyordu, ikisi de ellerini çenelerine dayamış, gözlerini
dikmiş, dikkatle yol işçisine bakıyorlardı; aynen onlar
gibi dikkat kesilmiş olan Jacques Üç, arkalarında, tek dizinin
üzerine çökmüş haldeydi, gergin elini ağzının ve burnunun
etrafındaki ince sinirlerin üzerinde gezdiriyordu; Defarge ise
anlatıcıyla onların arasında, pencereden ışık gelen yerde dikilmiş,
bir yol işçisine, bir onlara bakıyordu.
"Devam et Jacques, " dedi Defarge.
"Uzun boylu adam bir süre demir kafesinde kalıyor.
Tüm köy ona gizli gizli bakıyor çünkü korkuyorlar. Ama
yine de, uzaktan da olsa, kayalıkların tepesindeki bu hapishaneye
bakmaktan kendilerini alamıyorlar; akşam olup da
günlük işler bittiğinde ve dedikodu yapmak için çeşmenin
başında toplandıklarında, tüm gözler hapishaneye çevriliyor.
Önceden tüm bakışlar postanenin üzerinde olurdu,
şimdi hapishanenin üzerinde. Çeşmenin başında fısır fısır
adamın ölüme mahkfun edildiğini fakat idam edilmeyeceğini
konuşuyorlar; diyorlar ki, çocuğunun ölmesi sebebiyle
öfkeden çılgına dönüp kendini kaybettiği için, affedilmesi
için Paris'e dilekçeler yollanmış; diyorlar ki bir dilekçe de
bizzat krala verilmiş. Bilemiyorum ki. Doğru olabilir. Belki
doğrudur, belki de değildir. "
Aynı ismi taşıyanların Bir numaralısı sertçe araya girerek,
" Beni dinle Jacques," dedi. "Krala ve kraliçeye bir dilekçenin
verildiğini biliyorum. Senin dışında burada bulunan
herkes, kralın dilekçeyi caddede, yanında kraliçeyle arabada
otururken aldığını gördü. Şu gördüğün Defarge, ölümü göze
alarak elindeki dilekçeyle atların önüne atıldı. "
2 1 9
Charles Dickens
Diz çökmekte olan Jacques Üç, " Şunu da dinle Jacques!
" dedi, parmakları hala ince sinirlerin üzerinde geziniyordu,
yüzünde sanki bir şeyler aşeriyormuş gibi bir ifade
vardı fakat aşerdiği şey ne yiyecek ne de içecekti. "Atlı ve
yaya muhafızlar, dilekçe veren adamın etrafını kuşatıp onu
dövdüler. Duydun mu beni ? "
"Duydum beyler. "
" O zaman devam et," dedi Defarge.
Köylü kaldığı yerden devam etti: " Çeşme başında,
ayrıca, adamın köyümüze idam edilmek üzere getirildiği
ve mutlaka idam edileceği de fısıldanıyor. Hatta adam
Monsenyör'ü öldürdüğü için ve Monsenyör de topraklarını
işleyen köylülerin ya da serflerinin -adına her ne diyorsanız-
babası olduğu için, adamın baba katili olarak idam
edileceği fısıldanıyor. Çeşme başında bir ihtiyar diyor ki,
bıçağı tutan sağ eli, adama göstere göstere yakılacakmış;
kollarında, göğsünde, bacaklarında açılacak olan yaraların
içine kızgın yağ, eritilmiş kurşun, sıcak reçine, balmumu
ve kükürt dökülecek, sonra da elleri ve ayakları dört güçlü
kuvvetli ata çektirilerek bedeni paramparça edilecekmiş.
İhtiyar adam diyor ki, bir önceki Kral On Beşinci Louis'yi
öldürmeye teşebbüs eden bir adama aynen bunları yapmışlar.
Yalan mı söylüyor, doğru mu söylüyor, ben nereden bileyim?
Alim miyim ben ? "
Huzursuz, gergin elleri olan ve bir şeyler aşeriyormuş
gibi görünen adam, " Bunu da dinle o zaman Jacques! "
dedi. " O mahkumun adı Damiens'di ve o dediklerinin hepsi
gündüz vakti, Paris'in göbeğinde yapıldı; hiçbir şey, soylu ve
şık giyimli hanımefendilerden oluşan seçkin topluluğun ilgisini
bu kadar çekemezdi; her şeyi başından sonuna kadar
büyük bir merakla izlediler - gecenin yarısına kadar devam
etti ve adam iki bacağı ve bir kolunu kaybettikten sonra
bile hala nefes alıyordu Jacques! Bunların hepsi yaşandı.
Sen kaç yaşındasın ki ? "
220
İki Şehrin Hikiiyesi
" Otuz beş, " dedi yol işçisi fakat altmış yaşında görünüyordu.
"Bunlar sen on yaşlarındayken olmuş yani, belki de görmüşsündür.
"
"Yeter! " diye bağırdı Defarge asık yüzlü bir sabırsızlıkla.
"Lanet olsun! Devam et. "
"Tamam! Kimisi öyle diyor, kimisi başka türlü; bu konudan
başka bir şey konuştukları yok; sanki çeşme bile bu
konuya eşlik edecek şekilde akıyor. En sonunda, pazar gecesi
tüm köy uykudayken askerler hapishaneden aşağıya döne
döne inerek geliyorlar, silahları küçük caddenin taşlarına
vurarak çın çın ses çıkarıyor. İşçiler kazıyor, işçiler çivi çakıyor,
askerler gülüp şarkı söylüyorlar; sabah olunca bir de
ne görelim, çeşmenin yanına, suyuna zehir katan, on metre
yüksekliğinde bir darağacı kurulmuş. "
Yol işçisi yukarı baktı fakat sanki tavana değil de tavanın
daha da yukarısına bakıyormuş gibiydi; orada bir darağacı
görüyormuş gibi eliyle işaret etti.
"Tüm işler duruyor, herkes orada toplanıyor, kimse inekleri
otlamaya götürmüyor, inekler de köylülerle birlikte orada.
Öğlen olunca trampetler çalınmaya başlıyor. Askerler gece
hapishaneye gidip mahkfunu getirmişler bile; adam kalabalık
bir asker grubunun ortasında duruyor. Elleri yine bağlı, ağzını
da açık duracak şekilde bir iple sımsıkı bağlamışlar, bu yüzden
adam sanki gülüyormuş gibi duruyor. " Yol işçisi, başparmaklarıyla
ağzını kulaklarına doğru çekerek tarif etti. "Darağacının
tepesine keskin tarafı yukarı gelecek, gökyüzünü işaret
edecek şekilde bıçağı yerleştirmişler. Adamı on metre yüksekliğe
asıp öylece bırakıyorlar - suyu zehirlesin diye."
Yol işçisi, manzaranın yeniden gözünde canlanması sebebiyle
ter içinde kalan yüzünü mavi şapkasıyla silerken herkes
birbirine baktı.
" Çok korkunçtu beyler. Kadınlar ve çocuklar nasıl su alsın
şimdi oradan! O gölgenin altında durup da kim akşam
22 1
Charles Dickens
vakti dedikodu yapar şimdi! Altında dediğime bakmayın.
Pazartesi akşamı güneş yatmaya giderken, ben köyden ayrılırken
tepeden dönüp baktığımda, gölge, kilisenin, değirmenin,
hapishanenin üzerine vurmuştu - gölge sanki tüm dünyayı,
gökkubbenin altında kalan her yeri kaplamıştı beyler. "
Bir şeyler aşeriyormuş gibi görünen adam, diğer üçüne
bakarken parmağını kemiriyordu ve parmağı, onu saran açlık
duygusuyla titriyordu.
"Hepsi bu kadar beyler. Uyarıları dikkate alarak günbatımından
önce oradan ayrıldım, bu yoldaşa rastlayana
kadar -tıpkı bana tembih edildiği gibi- tüm gece ve ertesi
gün öğlene kadar yürüdüm. Onunla günün geri kalanında
ve dün tüm gece kah yürüyerek kah at sırtında yol aldık. Ve
işte karşınızdayım! "
Kasvetli bir sessizliğin ardından Jacques Bir, " Güzel,"
dedi, "davranışlarınla ve anlattıklarınla sadakatini kanıtladın.
Şimdi biraz dışarıda bekler misin? "
"Elbette," dedi yol işçisi. Defarge ona üst kata kadar eşlik
etti ve onu oturttuktan sonra geri döndü.
Tavan arasına geri döndüğünde üç adam ayaklanmış ve
kafa kafaya vermişlerdi.
"Ne diyorsun Jacques? " diye sordu Bir Numara. " Listeye
alacak mıyız? "
"Yok edilmek üzere listeye alacağız elbette," dedi Defarge.
Karga sesiyle, "Harika! " diye bağırdı bir şeyler aşeren
adam.
"Şato ve tüm sülale, değil mi? " diye sordu ilki.
"Şato ve tüm sülale," diye cevap verdi Defarge. "Kökleri
kazınacak. "
Bir şeyler aşeren adam yine o karga gibi sesiyle, kendinden
geçmiş bir biçimde, "Harika! " diye bağırdı ve başka bir
parmağını emmeye başladı.
Jacques iki, Defarge'a, "Bu şekilde liste yaptığımız için
başımıza bir şey gelmeyeceğinden emin misin? " diye sordu.
222
İki Şehrin Hikayesi
"Bizden başkası şifreyi çözemeyeceği için güvenli olduğu kesin,
fakat şifreyi her zaman çözebilecek miyiz, daha doğrusu,
o çözebilecek mi? "
Defarge duruşunu dikleştirerek, "Jacques," dedi, "eğer
karım olan hanımefendi, o listeyi yazmayıp aklında tutsa
bile, tek bir kelimesini, hatta tek bir hecesini unutmaz. Liste,
onun kendi özel motif ve sembolleriyle örüldüğü için, onun
açısından daima gün gibi aşikar olacaktır. Madam Defarge'a
güven. Bu namertler kendi kendilerine ortadan kaybolabilirler
belki fakat Madam Defarge'ın örgü listesindeki isimlerin
ve işlenen suçların tek bir harfi bile asla silinmez. "
Adamların söylenenleri onayladığını ve güven duyduklarını
gösteren mırıldanmalardan sonra aşeren adam, "Bu
köylüyü hemen gönderecek miyiz? Umarım göndeririz. Çok
cahil bir adam; sizce de bu kadar cehalet tehlikeli değil mi? "
"Adam hiçbir şey bilmiyor," dedi Defarge, "en azından,
kendini, o bahsettiği yükseklikteki bir darağacında sallandıracak
kadar bir şey bilmiyor. Ondan ben sorumlu olayım;
benimle kalsın, ona göz kulak olurum, sonra da yoluna gider.
Soyluların dünyasını, kralı, kraliçeyi ve sarayı görmek
istiyor, izin verelim de pazar günü görsün. "
"Ne! " diye bağırdı aşeren adam gözlerini Defarge'ın
üzerinden ayırmadan. "Kraliyet ailesini ve soyluları görmek
istemesi iyi bir şey mi? "
"Jacques," dedi Defarge, "eğer bir kediyi susatmak istiyorsan,
yapılması gereken ona süt göstermektir. Bir gün bir
köpeğin avını yakalamasını istiyorsan, yapılması gereken
ona avını göstermektir. "
Başka bir şey konuşulmadı. Merdivenlerin tepesinde
uyuklar halde buldukları yol işçisine şilte yatağa yatıp dinlenmesini
söylediler. Adamı ikna etmeye gerek kalmamıştı;
kısa süre içinde uyuyakaldı.
Onun gibi taşralı bir köle için, Paris'te Defarge'ın meyhanesinden
çok daha kötü yerler vardı. Gözünün önünden
223
Charles Dickens
hiç gitmeyen madamın sebep olduğu gizemli korkuyu saymazsak,
hayat onun açısından yepyeni ve gayet hoştu. Fakat
madam tüm gün kasada oturuyor, onu bilinçli bir biçimde
görmezden geliyordu; kadın, onun oradaki varlığının zerre
kadar öneminin olmadığını göstermeye öylesine kararlıydı
ki, ezkaza göz göze geldiklerinde, adam, tahta ayakkabılarının
içinde tir tir titriyordu. Bu kadının bir sonraki adımını
öngörmenin imkansız olduğuna kanaat getirmişti; o süslü
püslü kafasında, onun bir cinayet işlemiş olduğu ve kurbanın
derisini yüzmüş olduğu düşüncesi belirse, mutlaka icabına
bakar, gösteriyi de mutlaka son ana kadar izlerdi.
Bu nedenle, pazar günü gelip çattığında, yol işçisi
Versailles'a giderlerken onlara, mösyö ile birlikte madamın
da eşlik edeceğini öğrendiğinde hiç hoşnut olmamıştı (ama
bunun aksini söylemişti). Kadının toplu taşıma aracında tüm
yol boyunca örgü örmesi ve kral ile kraliçenin arabasını görmek
için bekleyen kalabalığın içinde dahi örgü örmeye devam
etmesi durumu daha da endişe verici bir hale getirmişti.
Yanındaki bir adam, " Çok çalışıyorsunuz madam," dedi.
"Evet," diye cevap verdi Madam Defarge. "Yapacak çok
işim var. "
"Ne yapıyorsunuz madam? "
"Bir sürü şey. "
"Mesela ? "
"Mesela, " dedi Madam Defarge, "kefen. "
Adam ilk fırsatta kadının yanından uzaklaştı. Yol işçisi,
mavi şapkasıyla yüzünü yelpazeledi; kendini kalabalıkta sıkışmış
ve bunalmış hissediyordu. Eğer derdinin dermanı bir
kral ve kraliçe idiyse şanslıydı çünkü doktoru az sonra ayağına
gelecekti; çok geçmeden koca suratlı kral ve güzel yüzlü
kraliçe, altın yaldızlı arabalarıyla, kahkahalar atan hanımefendiler
ve şık giyimli lordlardan oluşan, sarayın ışıltılı gözdelerinin
eşliğinde teşrif ettiler; mücevherler ve ipekler içinde,
yüzleri pudralı, ihtişamlı, etraflarına zarafetle burun kıvıran,
224
İki Şehrin Hikayesi
her şeyi hakir gören kadın ve erkekleri görünce yol işçisinin
gözü gönlü bayram etti; yol işçisi o an öylesine kendinden
geçmişti ki, o günlerde her an her yerden çıkıveren Jacquesları
unutup, "Yaşasın kral! Yaşasın kraliçe! Yaşasın her şey
ve herkes! " diye bağırmaya başladı. Sonra bahçeler, avlular,
saraylar, çeşmeler, ağaçlar, çiçekler, tekrar kral, kraliçe, saray
gözdeleri, beyefendiler, hanımefendiler, "çok yaşa"lar falan
derken, öylesine duygulandı ki, gözyaşlarına boğuldu. Üç
saat süren tüm bu gösteri boyunca yol işçisi çokça bağırdı,
ağladı ve duygusal tepkiler verdi; öyle ki, hayranlığının nesnesi
olan bu kimselerin üzerine atlayıp onları parçalamasın
diye Defarge onu yakasından tutmak zorunda kaldı.
Her şey sona erdiğinde Defarge bir patron edasıyla adamın
sırtına vurup, "Bravo ! " dedi, "sen çok iyi bir çocuksun! "
Yol işçisi yavaş yavaş kendine gelmeye ve az önce sergilemiş
olduğu davranışlarda herhangi bir yanlış yapıp yapmadığını
düşünmeye başlamıştı fakat hayır, ortada bir sorun
yoktu.
Defarge, adamın kulağına, "Sen tam aradığımız adamsın,
" dedi, " bu ahmakları her şeyin bu şekilde ilelebet devam
edeceğine inandırıyorsun. Küstahlaştıkça sona daha fazla
yaklaşıyorlar. "
Yol işçisi biraz düşündükten sonra, "Evet ya, doğru söylüyorsunuz!
" diye bağırdı.
" Bu ahmakların bir şey bildiği yok. Bunlar senin aldığın
nefesten bile tiksinir, mümkün olsa, tek bir atları ya da
köpekleri için, değil senin, senin gibi yüz tanesinin nefesini
kesiverirler. Tek bildikleri senin onlara ne söylediğin; bırak
da biraz daha kansınlar, nasılsa fazla sürmeyecek. "
Madam Defarge mağrur bir ifadeyle müşterisine baktı ve
onaylar bir biçimde başını salladı.
"Sana gelince, " dedi, "içinde gösteriş ve tantana olan her
şeye bağırıp gözyaşı dökersin. Söylesene! Doğru değil mi? "
"Doğru madam. O an öyle oldu gerçekten de. "
225
Charles Dickens
"Sana bir sürü oyuncak bebek verseler ve kendi çıkarların
için onları parçalara ayırıp yağmalamanı isteseler, sen
gidip içlerinde en zengin ve en parlağını seçersin. Söylesene!
Doğru değil mi? "
"Kesinlikle doğru madam. "
"Doğru tabii. Sana uçamayan bir kuş sürüsü gösterseler
ve yine kendi çıkarların için tüylerini yolmam isteseler, en
güzel tüylü kuşları seçersin. Öyle değil mi? "
" Doğrudur madam. "
" O oyuncak bebekleri de, kuşları d a bugün gördün işte,"
dedi Madam Defarge, elini onların en son görüldükleri yere
doğru uzatarak, "haydi, şimdi eve git! "
226
On Altıncı Bölüm
Örgüye Devam
Madam Defarge ile kocası olan beyefendi, mutlu mesut
bir biçimde Saint Antoine'ın bağrına geri döndüler; o sırada
mavi şapkalı bir toz zerresi de karanlığın, tozun toprağın içerisinde,
bezdirici mesafeler katederek, ağır ağır, kenardan kenardan,
şu an mezarında yatmakta olan Mösyö Marki'nin,
fısıldaşan ağaçlara kulak veren şatosuna doğru yol alıyordu.
O taş yüzlerin artık ağaçları ve çeşmeyi dinlemek için bol bol
boş zamanı vardı; korkuluğu andıran birkaç köylü, yiyecek
ot ve yakacak çalı çırpı aramak için devasa taş avluya ve teras
merdivenlerine geldiklerinde, açlıktan kıvranan zihinleriyle,
bu yüzlerin ifadesinin değişmiş olduğunu fark etmişlerdi.
Köydeki en son -tıpkı orada yaşayanlar kadar cılız ve
ruhsuz- rivayete göre, yüzler, bıçak saplandığı an değişmiş,
kibirli yüzler, öfkeli ve acı çeken yüzlere dönüşmüştü. Ayrıca,
o diğer beden, çeşmenin üzerinde on metre yükseklikte
sallandırıldığında, yüzlerin ifadesi yine değişmiş, intikam
alan birinin zalim ifadesine bürünmüş ve sonsuza dek öyle
kalmıştı. Cinayetin işlendiği yatak odasının büyük penceresinin
önündeki, herkesin bildiği taş yüze oyulmuş burnun
üzerinde, daha önce kimsenin fark etmediği iki ince oyuk
oluşmuştu; ara sıra kalabalığın içinden üstü başı perişan iki
227
Charles Dickens
üç köylü, taş kesilmiş Mösyö Marki'ye hızlı bir bakış atmak
için çıkagelirdi, iskeleti andıran bir parmak, bir an için yüzü
işaret edeı; sonra orada yaşama şansına erişebilmiş yabani
tavşanlar gibi, yosunların ve yaprakların arasına kaçışırlardı.
Şatoyla kulübe, taş yüzle sallanan beden, taş zemindeki
kırmızı leke, köyün kuyusundaki tertemiz su, binlerce dönüm
arazi, Fransa'nın taşraları, Fransa'nın kendisi saç teli
inceliğinde bir çizgi gibi uzanıyordu kopkoyu gökyüzünün
altında. Tüm ihtişamıyla ve küçüklüğüyle dünya da yanıp
sönen bir yıldızın içinde uzanır. Nasıl ki insanın sahip olduğu
bilgi dağarcığı bir ışık huzmesini parçalara ayırıp yapısını
analiz edebiliyorsa, daha gelişmiş zekalar, dünyamızın şu cılız
parıltısında, her türlü bilinçli canlının düşünce ve eylemlerini,
her türlü erdem ve kötülüklerini okuyabilir.
Karıkoca Defargelar, yıldızların altında, toplu taşıma aracının
içinde tıngır mıngır yol alarak, varmak istedikleri hedef
olan Paris'in giriş kapısına ulaştılar. Güvenlik barikatlarının
önünde her zaman olduğu gibi duruldu ve her zamanki gibi
inceleme ve sorgulama yapılmak üzere fenerler yaklaştırıldı.
Mösyö Defarge arabadan indi, askerlerden bir iki tanesini
ve bir polis memurunu tanıyordu. Polisle epey samimiydi,
sevgiyle sarıldılar.
Saint Antoine karanlık kanatlarıyla Defargeları yeniden
bağrına bastı, nihayet Saint Antoine'ın sınırlarına yakın bir
yerlerde inip kara çamur ve pislik içindeki sokakta yürümeye
çalışırken, Madam Defarge kocasına şöyle dedi:
"Anlat bakalım dostum; polis Jacques sana ne dedi ? "
"Bu akşam fazla bir şey söylemedi fakat bildiği her şeyi
söyledi. Bizim bölgeye bir casus daha görevlendirmişler. Sayı
daha fazla olabilirmiş fakat o sadece bir tanesini biliyormuş. "
"İyi madem! " dedi Madam Defarge profesyonel bir soğukkanlılıkla
kaşlarını kaldırarak. " Onu da listeye kaydetmemiz
gerekiyor. Adamın ismi neymiş ? "
"Adam İngiliz. "
228
İki Şehrin Hikayesi
"Daha iyi ya işte. İsmi ne? "
"Barsad," dedi Defarge ismi Fransızcaymış gibi telaffuz
ederek. Fakat ismin doğruluğu konusunda öylesine özenliydi
ki, harfleri eksiksiz biçimde tek tek kodladı.
" Barsad, " diye tekrar etti madam. " Güzel. İlk ismi neymiş
? "
"John. "
"John Barsad," diye tekrar etti madam kendi kendine bir
kez mırıldandıktan sonra. "Güzel. Eşkali biliniyor mu ? "
"Kırk yaş civarı; boyu yaklaşık bir yetmiş beş; siyah saçlı;
esmer; genel olarak düzgün bir yüzü var; gözleri koyu renk;
yüzü ince uzun, solgun benizli; kemerli burnu sol yanağına
doğru biraz eğri, bu da ona tekinsiz bir ifade veriyor. "
"Üstüme iyilik sağlık. Resmen adamın portresini çizdin
! " dedi Madam Defarge kahkaha atarak. "Yarın onu da
kaydederiz. "
Gece yarısı olduğu için çoktan kapanmış olan meyhaneye
döndüler ve Madam Defarge hemen tezgahının başına
geçerek çalışmaya koyuldu; o yokken gelen bozuk paraları
saydı, stokları kontrol etti, hesap defterine yazılanların üzerinden
geçti ve deftere bir şeyler yazdı, işlere bakan adamı
mümkün olabilecek her şekilde sorguya çektikten sonra yatmaya
gönderdi. Sonra, bozuk para kasesini ters çevirerek
tekrar boşalttı ve gece güvende olsun diye mendiline koyup
ucuna dizi dizi düğümler attı. Bu esnada, ağzında piposuyla
Defarge bir aşağı bir yukarı yürüyor, karısını belli etmemeye
çalıştığı bir hayranlıkla izliyor fakat hiç müdahale etmiyordu;
aslına bakılırsa, gerek ev yaşamına dair konularda gerekse
işle ilgili meselelerde hayatı boyunca aldığı pozisyon,
müdahale etmeden bir aşağı bir yukarı yürüyüp durmaktı.
Sıcak bir geceydi, dükkan iğrenç bir mahallede olduğu
ve camlar kapılar sımsıkı kapalı olduğu için çok kötü kokuyordu.
Mösyö Defarge'ın koku alma duyusu pek gelişmiş
değildi fakat dükkandaki şarapların kokusu ona her zaman-
229
Charles Dickens
kinden daha keskin gelmişti; rom, kanyak ve anason için de
aynı şey geçerliydi. Bitmiş olan piposunu bir kenara koyarak
bu koku bileşimini içine çekip tiksinerek üfledi.
"Sen epey yoruldun sanırım," dedi madam paraları mendiline
koyarken kafasını kaldırarak. "Bunlar her zamanki
kokular. "
"Biraz yoruldum," diye onayladı kocası.
" Biraz moralin de bozuk," dedi madam, keskin gözleri
büyük bir dikkatle yaptığı hesaba odaklanmış olsa da kocasına
arada bir iki bakış atmayı ihmal etmiyordu. "Ah şu
erkekler, ah! "
"Ama hayatım! " diye lafa girdi Defarge.
"Ama hayatım! " diye tekrarladı madam kafasını hızlı
hızlı sallayarak. "Bu gece pek çekingensin ama hayatım! "
Defarge sanki göğsünden bir fikir kopmuş gibi, " Çok
uzun sürüyor, " dedi.
" Çok uzun sürüyor," diye tekrarladı karısı, " uzun sürmediği
nerede görülmüş ki? İntikam ve ceza uzun zaman
alır; kaide budur. "
"Bir insana yıldırım çarpması uzun sürmüyor ama," dedi
Defarge.
"Söylesene," dedi madam sakince, "yıldırımı üretip depolamak
ne kadar sürer ? "
Defarge sanki kafasının içinde bir şeyler varmış gibi düşünceli
bir biçimde kafasını kaldırdı.
"Depremin bir şehri yutması uzun sürmez, " dedi madam.
"Peki söyle bakalım, o depremin hazırlanması ne kadar
sürer? "
"Uzun zaman olsa gerek," dedi Defarge.
"Uzun sürer fakat hazır olduğunda harekete geçer ve
önüne çıkan her şeyi paramparça eder. Harekete geçmeden
önce, biz görmesek de, duymasak da sürekli hazırlanma halindedir.
Bu da senin tesellin olsun. Kulağına küpe et. "
Sanki bir düşmanın ümüğünü sıkıyormuş gibi ışıl ışıl
gözlerle mendiline bir düğüm daha attı.
230
İki Şehrin Hikayesi
"Bak, sana diyorum ki," dedi madam vurgulamak istercesine
sağ elini uzatarak, "yol her ne kadar uzun sürüyor
olsa da, sonuçta yola çıkıldı ve hedefe yaklaşılıyor. Sana
diyorum ki, asla geri dönmek, durmak yok. Sana diyorum
ki, sürekli mesafe katediliyor. Çevrene bir bak ve bildiğimiz
yaşamları, aşina olduğumuz yüzleri bir düşün, tüm o Jacquesların
her geçen saat daha bir öfkeli ve hazmedemez hale
gelişlerini bir düşün. Bu böylece sürüp gidebilir mi? Peh!
Haydi canım sen de! "
" Benim cesur karım," dedi Defarge, karısının karşısında
tıpkı bir vaizin önünde durur gibi başı önde, elleri arkada
kavuşturulmuş şekilde, söz dinleyen ve dikkatli bir öğrenci
gibi duruyordu. " Ben bunların gerçekliğini sorgulamıyorum
ki. Ama epey uzun sürdü ve sevgili karıcığım, senin de bildiğin
gibi, belki de görmeye ömrümüz yetmeyecek. "
"Hayda! Bu ne demek şimdi! " dedi madam, bir başka
düşmanını boğazlar gibi bir düğüm daha atarak.
"Diyorum ki," dedi Defarge, yarı özür diler yarı hayıflanır
bir şekilde omuz silkerek, " biz zaferi göremeyeceğiz. "
"Göremesek de gerçekleşmesine katkıda bulunacağız, "
dedi madam elini hararetle öne uzatarak. "Yaptığımız hiçbir
şey boşa gitmeyecek. Tüm ruhumla inanıyorum ki zaferi
göreceğiz. Göremesek bile, göremeyeceğimizden kesinlikle
emin olsak bile, bana bir aristokratın ve bir zalimin boynunu
göster, ben de onu . . . "
Madam dişlerini sıkarak sımsıkı bir düğüm attı.
Korkaklıkla suçlandığını hissetmişçesine bir parça kızaran
Defarge, " Orada dur bakalım! " diye bağırdı. " Beni de
hiçbir kuvvet durduramaz hayatım. "
"Elbette! Fakat senin zaafın, yola devam edebilmek için
ara ara kurbanını ve elindeki fırsatı görme ihtiyacı duyman.
Bunlar olmadan da yola devam edebilmelisin. Vakti gelince,
kaplanı ve şeytanı salarsın; fakat o zamana dek kaplanı ve
şeytanı -kimseye göstermeden- zincirli ve her daim hazır tut. "
2 3 1
Charles Dickens
Madam vermiş olduğu tavsiyenin etkisini artırmak
için, para çıkınını sanki birinin beynini dağıtıyormuşçasına
tezgaha vurdu, sonra yatma saatinin gelmiş olduğunu fark
ederek ağır mendilini sakince kolunun altına sıkıştırdı.
Ertesi gün öğlen vakti, bu hayranlık duyulası kadın,
meyhanede her zamanki yerinde oturmuş harıl harıl örgü
örüyordu. Yanı başında bir gül vardı, ara ara güle bakıyor
olsa da genel dalgın halinde herhangi bir değişiklik olmuyordu.
İçeride, oraya buraya serpiştirilmiş gibi duran az sayıda
müşteri vardı, kimi içki içiyor, kimi içmiyor, kimi ayakta
duruyor, kimi oturuyordu. Çok sıcak bir gündü, meraklı ve
maceraperest arayışlarını madamın yanındaki küçük yapış
yapış bardaklara kadar vardıran küme halindeki sinekler
ölüp ölüp bardağın dibine düşüyordu. Onların bu dünyadan
göçüp gitmesi, gezintiye çıkmış olan diğer sinekler üzerinde
hiç mi hiç etkili olmuyordu; onlarla aynı kaderi paylaşana
dek -sanki fil ya da alakasız başka bir hayvanlarmış gibihiç
istiflerini bozmadan, havalı havalı bakıyorlardı ölü sineklere.
Düşününce, sineklerin pervasızlığı ne tuhaftı, belki
de o sıcak yaz gününde saraydakiler de başlarına geleceklerden
bir o kadar habersizlerdi.
Kapıdan girmekte olan birinin gölgesi Madam Defarge'ın
üzerine düştü; madam, bunun daha önce görmediği biri olduğunu
hissetti. Örgüsünü bırakıp gülünü kafasındaki örtüye
iliştirdikten sonra gölgenin sahibine baktı.
Çok tuhaftı. Madam Defarge gülü eline alır almaz müşteriler
konuşmayı kesip birer birer dükkandan ayrılmaya
başladılar.
"İyi günler madam, " dedi yeni gelen.
"İyi günler mösyö."
Bunu yüksek sesle söylemişti. Yeniden örgü örmeye başladığı
zaman kendi kendine mırıldanmaya başladı: " Hah!
Sana da iyi günler. Kırk yaş civarı; boyu yaklaşık bir yetmiş
beş; siyah saçlı; esmer; genel olarak düzgün bir yüzü var;
232
iki Şehrin Hikayesi
gözleri koyu renk; yüzü ince uzun, solgun benizli; kemerli
burnu sol yanağına doğru eğri, bu da ona tekinsiz bir ifade
veriyor. Sana da iyi günler, diğerlerine de! "
" Bana küçük bir bardak yıllanmış konyakla bir yudum
su verirseniz çok makbule geçer madam. "
Madam nazikçe kendisinden isteneni yaptı.
" Bu konyak harikaymış madam! "
Konyakla ilgili ilk defa güzel bir şey söyleniyordu; madam
tecrübelerine dayanarak bu iltifattan sonra neyin geleceğini
gayet iyi biliyordu. Adama, konyağı gereğinden fazla
övdüğünü söyleyerek örgüsünü örmeye devam etti. Ziyaretçi
birkaç dakika kadının parmaklarını izledikten sonra etrafı
inceledi.
" Çok güzel örüyorsunuz madam. "
"Alışkınım d a ondan. "
"Motif de çok güzelmiş! "
" Öyle mi düşünüyorsunuz? " dedi madam, adama gülümseyerek.
"Kesinlikle. Ne ördüğünüzü sorabilir miyim acaba ? "
Madam, adama gülümseyerek bakmaya devam ederek
ve parmakları hızlı hızlı kımıldayarak, " Öylesine oyalanıyorum
işte," dedi.
"Kullanılmayacak yani, öyle mi? "
"Belli olmaz. Belki bir gün kullanacağım bir yer bulurum.
Bulursam, " dedi madam, derin bir iç çekip kafasını
cilveli cilveli sallayarak, "kullanacağım! "
Ortada dikkatlerden kaçmayacak bir durum vardı: Madam
Defarge'ın kafasındaki örtüye iliştirilmiş olan gülle
Saint Antoine'ın genel tarzı bariz bir tezat oluşturuyordu.
İçeri ayrı ayrı giren iki adam tam içki sipariş edecekken bu
farklılık gözlerine çarpınca bocalamışlar, orada olmayan bir
arkadaşa bakıyormuş numarası yapıp dükkandan ayrılmışlardı.
Ziyaretçi içeri girdiğinde orada olanlardan da kimse
kalmamıştı; hepsi kalkıp gitmişlerdi. Casus gözlerini dört aç-
233
Charles Dickens
mış fakat hiçbir işarete rastlamamıştı. Yoksulluktan belleri
bükülmüş olan tüm bu adamlar amaçsızca, kendilerini tamamen
akıntıya bırakmış bir biçimde, epey normal ve şüphe
edilemeyecek bir halde çıkıp gitmişlerdi.
"John," diye içinden geçirdi madam örgüsünü kontrol
ederken, parmakları harıl harıl örmeye devam ederek ve
gözlerini yabancının üzerinden ayırmadan. " Biraz daha kalırsan,
sen gitmeden BARSAD'ı da örüveririm. "
"Evli misiniz madam? "
" Evliyim. "
" Çocuk? "
" Çocuğum yok."
"İşler pek iyi değilmiş gibi görünüyor. "
"İşler berbat; insanlar öyle yoksul ki. "
"Ah, şu talihsiz, sersefil insanlar! Üstelik, sizin de dediğiniz
gibi, öyle büyük bir baskı altındalar ki. "
" Benim değil, sizin dediğiniz gibi," diye hemen düzeltti
madam, büyük bir maharetle adının yanına onun açısından
pek de hayra alamet olmayan bir işaret koydu.
" Özür dilerim; onu söyleyen bendim fakat siz de öyle düşünüyorsunuzdur.
Mutlaka öyle olmalı. "
"Düşünmek mi? " dedi madam yüksek sesle. "Kocamla
benim bu meyhaneyi ayakta tutmak için yapmamız gereken
öyle çok işimiz var ki düşünmeye vakit olmuyor. Bizim burada
düşündüğümüz tek şey nasıl hayatta kalacağımızdır. Sabahın
köründen gecenin yarısına kadar tek düşündüğümüz
konu budur; bu konu bize yetiyor da artıyor, elalemi düşünecek
halimiz kalmıyor. Başkalarını düşünüyor muyum? Hiç."
Oraya bulabildiği bilgi kırıntılarını toplamak -bulamıyorsa
da yaratmak- için gelmiş olan casus, yaşadığı şaşkınlığın
o tekinsiz suratından okunmasına izin vermemişti;
Madam Defarge'ın küçük tezgahına dirseğini dayamış, ara
ara konyağından yudumlayarak ve tatlı tatlı hoşbeş ederek
orada dikiliyordu.
234
İki Şehrin Hikdyesi
"Şu Gaspard'ın idamı kötü oldu madam. Ah, zavallı
Gaspard! " Derin bir acıma duygusuyla iç çekti.
"Yok yahu ! " diye cevap verdi madam soğukkanlı ve
gamsız bir tavırla. "İnsan bu tür amaçlar için bıçak çekiyorsa
bedelini ödemek zorunda. Bu pervasızlığın bedelini önceden
biliyordu herhalde; bedelini ödedi."
"Zannediyorum ki," dedi casus, habis yüzünün her bir
kasına, örselenmiş devrimci bir duyarlılık katıp, sesini sır verircesine
alçaltarak. " O zavallı adamın durumu bu mahallede
büyük bir acıma duygusu ve öfke uyandırmıştır herhalde,
değil mi? Laf aramızda. "
" Öyle miymiş? " dedi madam ifadesiz bir suratla.
" Öyle değil mi? "
"İşte kocam da geldi! " dedi Madam Defarge.
Meyhanenin sahibi kapıdan içeri girerken, casus onu
şapkasına dokunarak, sıcak bir gülümsemeyle selamladı,
"İyi günler Jacques! " Defarge bir an afalladı ve adama bakakaldı.
Casus tekrar, "İyi günler Jacques! " dedi fakat bu kez sesi
o kadar kendinden emin değildi ve bu sabit bakış karşısında
gülümsemek o kadar kolay değildi.
" Bir yanlışlık olsa gerek mösyö, " dedi meyhanenin sahibi.
" Beni başka biriyle karıştırıyor olmalısınız. Benim adım
o değil; adım Ernest Defarge. "
Casus vurdumduymaz bir havayla, "Ne fark eder, hepsi
aynı," dedi ama biraz bozulmuştu da. "İyi günler! "
"Siz içeri girdiğinizde, tam da sohbet etme mutluluğuna
eriştiğim madama, Saint Antoine'da zavallı Gaspard'ın talihsiz
durumundan dolayı -normal olarak- yoğun bir acıma duygusu
ve öfkenin hakirrı olduğunu duyduğumu söylüyordum. "
"Ben öyle bir şey duymadım," dedi Defarge kafasını iki
yana sallayarak. "Bu konuda bir şey bilmiyorum. "
Bunu söyledikten sonra, küçük tezgahın arkasına geçip
elini karısının sandalyesinin arkasına koyarak öylece dikildi;
235
Charles Dickens
ikisi birden, o an tam karşılarında duran ve ellerinde olsa
büyük bir zevkle vurabilecekleri adama bakıyorlardı.
İşinde gayet ustalaşmış olan casus hiçbir şeyin farkında
değilmiş numarası yapmaya devam etti; küçük bardağındaki
konyağı bitirdi, suyundan bir yudum aldı ve bir bardak
konyak daha istedi. Madam Defarge bardağını doldurduktan
sonra tekrar örgü örmeye ve örerken de bir şarkı mırıldanmaya
başladı.
"Bu mahalleyi iyi biliyora benziyorsunuz; benden bile iyi
hatta," dedi Defarge.
"Pek sayılmaz ama tanımak istiyorum. Buranın zavallı
sakinleri ilgimi çok çekiyor. "
"Hah! " diye söylendi Defarge.
"Mösyö Defarge, sizinle böyle keyifli keyifli konuşurken,
sizinle alakalı bazı insanları hatırladım, " diye devam
etti casus.
" Öyle mi? " dedi Defarge kayıtsızca.
"Evet. Doktor Manette serbest bırakıldığında, eski uşağı
olarak onunla sizin ilgilendiğinizi biliyorum. Onu size teslim
etmişlerdi. Gördüğünüz gibi, durumlardan epey haberdarım.
"
"Evet, öyle olmuştu, " dedi Defarge. Karısı şarkı mırıldanıp
örgü örerken dirseğine sanki yanlışlıkla olmuş gibi dokunarak,
kısa ve net bir cevap vermesi için onu ikaz etmişti.
"Kızı size gelmişti," dedi casus, "ve babasını alıp götürmüştü;
yanında da kahverengili şık bir beyefendi vardı, adı
neydi? Küçük bir peruğu vardı. .. Hatırladım, Lorry'ydi . . . İngiltere'
deki Tellson ve Ortakları Şirketi'nden. "
"Doğrudur, " dedi Defarge.
"Ne tuhaf şeyler kalmış aklımda ! " dedi casus. "İngiltere'
deki Doktor Manette'i ve kızını tanırım. "
" Öyle mi ? " dedi Defarge.
"Artık onlardan pek haber almıyorsunuz sanırım," dedi
casus.
236
İki Şehrin Hikayesi
"Hayır, " dedi Defarge.
"Aslında," diye araya girdi madam, işinden kafasını kaldırıp
mırıldandığı şarkısına ara vererek, "onlardan artık hiç
haber almıyoruz. Sağ salim eve vardıklarının haberini aldık,
sonrasında da bir ya da iki mektup geldi; o zamandan beri
de onlar kendi yaşamlarına devam ediyorlar, biz de kendimizinkine;
irtibatımız tamamen koptu. "
"Doğrudur madam, " diye karşılık verdi casus. "Kızı evleniyormuş.
"
"Evleniyor muymuş ? " diye adamın sözlerini tekrar etti
madam. " O güzellikle şimdiye çoktan evlenmiş olmalıydı.
Siz İngilizler de pek bir soğuksunuz. "
"Ah! Benim İngiliz olduğumu biliyorsunuz yani. "
"Şivenizden anladım," dedi madam, " insanın şivesi neyse,
kendisi de odur. "
Casus bu tespiti iltifat saymadıysa da, durumu idare
etmek için gülerek geçiştirdi. Konyağını kafasına diktikten
sonra şöyle dedi:
"Evet, Miss Manette evlenecek, fakat bir İngilizle değil;
kendisi gibi Fransa uyruklu biriyle. Gaspard'a gelince
-Ah, zavallı Gaspard! Ne büyük zulüm, ne büyük!- Miss
Manette'in, Gaspard'ın o yükseklikten sallandırılmasına
sebep olan Mösyö Marki'nin yeğeniyle -yani şu anki
Marki'yle- evlenecek olması ne tuhaf. Tabii İngiltere'de
Marki falan değil; kim olduğunu kimse bilmiyor; oradaki
adı Mr. Charles Darnay. Anne tarafının soyadı D' Aulnais. "
Madam Defarge hiç istifini bozmadan örgü örmeye devam
ediyordu fakat bu bilgi kocasının üzerinde bariz bir etki
bırakmıştı. Küçük tezgahın arkasında bir şeyler yapıyor, piposunu
yakıyordu fakat belli ki tedirgindi, elleri titriyordu.
Bunları fark edemeyen, bir kenara yazmayan bir insan, casus
olamazdı.
Casus bu son darbeyle -her ne işine yarayacaksa- nihayet
amacına ulaşmıştı; işine yarayabilecek herhangi yeni bir
237
Charles Dickens
müşteri de gelmediği için, içkisinin parasını ödeyip gitmek
üzere ayaklandı; gitmeden önce bir fırsat yaratıp, Madam ve
Mösyö Defarge'ı tekrar görmekten büyük mutluluk duyacağını
söylemeyi ihmal etmedi. Casus, Saint Antoine'ın dışına
çıktıktan sonra bile, olur da geri dönerse diye, karıkoca bir
süre hiç kımıldamadan öylece kaldılar.
Defarge, eli karısının sandalyesinin arkasında, karısına
bakarak alçak sesle, "Matmazel Manette'le ilgili söyledikleri
doğru olabilir mi? " diye sordu.
Madam kaşlarını biraz kaldırarak, "O dediğine göre
muhtemelen doğru değildir. Ama doğru olma ihtimali de var
tabii. "
"Eğer doğruysa . . . " diye söze başlayıp yarıda bıraktı Defarge.
" Eğer doğruysa, " diye onun sözlerini tekrar etti karısı.
" Olur da zaferi görebilirsek, o genç hanımın hatırına,
umarım kaderi kocasını Fransa' dan uzak tutar. "
"Kocasının kaderi," dedi Madam Defarge, "onu gideceği
yere, yani sonunu getirecek olan bitiş çizgisine götürecektir.
Ben bir tek bunu bilirim. "
" Fakat sence d e çok tuhaf değil mi," dedi Defarge sanki
karısından ona hak vermesini ister gibi, "genç hanıma ve
babası olan beyefendiye duyduğumuz tüm sevgiye rağmen,
kocasının adının, az önce buradan ayrılan cehennem zebanisinin
adıyla yan yana örülecek olması? "
"Vakti gelince bundan çok daha tuhaf şeyler olacak, "
diye karşılık verdi madam. "İkisinin de adı kesinlikle burada
olacak çünkü onlar buna layıklar. İşte o kadar! "
Bu sözleri söyledikten sonra örgüsünü toplayıp, kafasındaki
örtüye iliştirilmiş olan gülü çıkardı. Ya Saint Antoine
sakinleri bu yakışıksız süsün çıkarıldığını içgüdüsel olarak
hissetmişlerdi ya da meyhaneyi gözetliyorlardı, artık her nasılsa,
kısa bir süre sonra ahali tekrar içeri akın etmiş, meyhane
olağan haline bürünmüştü.
2 3 8
İki Şehrin Hikayesi
Akşam olunca Saint Antoine sakinleri kendilerini sokağa
atmışlardı, kapı önlerinde, pencere kenarlarında oturup
biraz nefes alıyorlardı; Madam Defarge elinde örgüsüyle bir
yerden diğerine, bir gruptan diğerine gezinmeye alışkındı; o
bir misyonerdi, bu dünyada onun gibilerden çok vardı ve aslında
öyle olmasa dünya açısından çok daha hayırlı olurdu.
Tüm kadınlar örgü örüyordu; bu mekanik iş, yeme içmenin
yerine geçiyordu; çenenin ve sindirim organlarının yerine eller
çalışıyordu; o kemikli parmaklar kımıldamasaydı, mideler
açlıktan daha da bir büzüşecekti.
Fakat parmaklar da, gözler de, zihinler de kıpır kıpırdı.
Madam Defarge bir gruptan diğerine gezindikçe, sohbet
edip ardında bıraktığı her bir küçük kadın grubunun, parmakları,
gözleri ve zihinleri daha bir hızlı ve daha bir zehir
gibi çalışmaya başlıyordu.
Kocası dükkanın kapısında sigara içerek hayranlıkla onu
seyrediyordu. "Ne muazzam bir kadın," diye geçirdi içinden,
"güçlü, ihtişamlı, insanı ürkütecek kadar muhteşem bir
kadın ! "
Karanlık çökmüş, kiliselerin çanları çalmaya, uzaktaki
saray avlusundan askeri bandonun trampet sesleri duyulmaya
başlamıştı fakat kadınlar hala oturmuş örüyor, örüyor,
örüyorlardı. Karanlık onları çepeçevre sarmıştı. O an
emin adımlarla çökmekte olan bir başka karanlık daha vardı;
Fransa semalarında tatlı tatlı çalmakta olan kilise çanları
sonraları eritilip gök gibi gürleyen toplara dönüştürülecek, o
askeri bandonun trampet sesleriyse, Güç, Refah, Özgürlük
ve Yaşam diye bağıran cılız sesleri bastırmak için daha da
güçlü çalınacaktı. Karanlık, oturmuş dur durak bilmeden
örgü ören kadınların üzerine öylesine çökmüştü ki, henüz
inşaatı tamamlanmamış bir yapıya kendilerini de örüyorlardı
sanki; o inşaat tamamlandığında orada oturup örgü
örebilecek ve kopan kelleleri sayabileceklerdi.
239

On Yedinci Bölüm
Bir Gece
Soho'daki o sessiz köşe başında güneş, daha önce hiç
Doktor'la kızının çınar ağacının altında oturdukları o unutulmaz
akşamki kadar parlak bir ihtişamla batmamıştı. Yaprakların
arasından yüzlerini aydınlatan ay, hiç baba kızın ağacın
altında oturmaya devam ettikleri o geceki kadar yumuşacık
bir parlaklıkla doğmamıştı koca Londra'nın üzerine.
Lucie ertesi gün evlenecekti. Son gecesini babasına ayırmıştı,
ikisi baş başa çınar ağacının altında oturdular.
"Mutlu musunuz babacığım? "
"Mutluyum yavrum. "
Orada uzun süre oturdukları halde pek konuşmadılar.
Hala bir şeyler işleyebilecek ya da okuyabilecek kadar aydınlık
olduğu halde, ne elindeki işi yapmış ne de babasına
bir şeyler okumuştu. Daha önce pek çok kereler o ağacın
altında babasının yanında oturup işini işlemiş ve babasına
bir şeyler okumuştu fakat o an diğerlerine benzemiyordu,
zaten benzemesi mümkün de değildi.
" Bu gece çok mutluyum babacığım. Tanrı'nın bir lütfu
olan -Charles'ın bana, benim ona duyduğum- bu sevgi beni
öyle mutlu ediyor ki. Hayatımı size adamaya devam edemeyecek
olsaydım ya da evliliğim bizi birkaç sokak uzağa
241
Charles Dickens
düşürseydi öyle mutsuz olur, öyle çok suçluluk duyardım ki,
size anlatamam. Şu an bile . . . "
O an bile sesine hakim olamıyordu Lucie.
O hüzünlü ayışığında babasının boynuna sarılıp başını
göğsüne yasladı. Tıpkı güneş ışığının, -tıpkı fani insan ömrü
denen o ışık gibi- gündoğumunda da günbatımında da hüzünlü
olması gibi, ayışığı da hep hüzünlü değil midir zaten?
"En kıymetlim! Bana, hayatıma giren yeni sevgilerin
ve yeni sorumluluklarımın aramıza asla giremeyeceğinden
emin olduğunuzu son bir defa söyler misiniz? Ben bundan
eminim ama sizin de aynı düşüncede olduğunuzu bilmek istiyorum.
Bunun böyle olduğunu kalbinizin en derinlerinde
hissediyorsunuz, değil mi? "
Babası, rol olamayacak kadar içten bir kesinlikle kızına
cevap verdi: " Bundan elbette eminim sevgili kızım! " Sonra
kızını şefkatle öperek, "Senin evliliğinle birlikte benim geleceğim
de hiç olamayacağı kadar parlak olacak Lucie. "
"Keşke buna inanabilsem babacığım! "
"İnan canım kızım! Gerçek bu. Bunun ne kadar doğal
ve olması gereken bir şey olduğunu düşün. Öyle genç, öyle
fedakarsın ki, hayatını heba edeceksin diye duyduğum korkuyu
sana anlatamam. "
Lucie elini babasının dudaklarına götürdü fakat babası
elini tutarak sözlerini tekrar etti:
"Hayatını benim için heba etmemelisin sevgili kızım,
hayatın doğal akışına karşı koymamalısın. Bu denli fedakar
oluşun, bu konuda neler düşündüğümü tam olarak anlamana
engel oluyor fakat dönüp kendine şunu sor; senin mutluluğun
eksikken benimki nasıl tamam olur ? "
"Eğer Charles'ı hiç görmemiş olsaydım, sizinle gayet
mutlu yaşar giderdim babacığım. "
Babası, kızının Charles'ı bir kez gördükten sonra onsuz
mutlu olamayacağına dair bu istemsiz itirafı karşısında gülümsedi
ve şöyle dedi:
242
İki Şehrin Hiktıyesi
"Sevgili kızım, sen Charles'ı gördün ve sevdin. Charles
olmasaydı, bir başkası olurdu. Fakat hiç kimse olmasaydı,
bunun sorumlusu ben olurdum ve hayatımın o karanlık dönemi,
beni aşıp senin hayatına da gölge düşürmüş olurdu. "
Duruşmanın haricinde, babasının o acı dolu dönemden
ilk bahsedişiydi. Babasının sözleri kulağında çınlarken çok
tuhaf bir duyguya kapılmıştı; daha sonraları da bu sözleri
hep hatırlayacaktı.
"Bak! " dedi Beauvaisli Doktor elini aya doğru uzatarak.
" Her ne kadar ışığına tahammül edemiyor olsam da, zindanın
penceresinden hep aya bakardım. Onun tüm kaybettiklerimin
üzerinde ışıl ışıl parladığını düşünmek bana öyle
büyük acı verirdi ki kafamı duvarlara vururdum. Hissiz,
uyuşmuş, ölü gibi bakar dururdum ona; o esnada tek düşünebildiğim,
ay dolunayken üzerine çizebileceğim yatay çizgilerle,
bunlarla kesişecek dikey çizgilerin sayısı olurdu. " İçe
dönmüş ve derin düşüncelere dalmış bir halde aya bakarak
ekledi, "Yirmi yatay, yirmi dikey çizgi çizilebiliyordu hatırladığım
kadarıyla ve yirminciyi sığdırmak epey zor oluyordu. "
Babasının o günlere döndükçe nasıl dehşete kapıldığını
hissedebiliyordu, yine de babasının anlattıklarında onu şaşırtan
bir şey yoktu. Şu anki neşesini ve mutluluğunu, o zamanki
tahammülü zor günlerle kıyaslıyor gibiydi.
"Ayı izlerken binlerce kez benden çaldıkları doğmamış
çocuğumu düşündüm. Acaba yaşıyor muydu? Dünyaya geldiğinde
canlı mıydı, yoksa annesinin geçirdiği şok onu öldürmüş
müydü? Acaba günün birinde babasının intikamını
alacak bir erkek çocuğu muydu? (Hapisteyken bir dönem
intikam alma arzum kontol edilemez bir hal almıştı. ) Yoksa,
babasının hikayesini hiçbir zaman öğrenemeyecek bir erkek
çocuğu muydu, babasının kendi arzu ve iradesiyle ortadan
kaybolduğuna mı inanacaktı? Yoksa, büyüyüp koskocaman,
güzel bir kadına dönüşecek bir kız çocuğu muydu? "
Lucie babasına sokulup yanağını ve elini öptü.
243
Charles Dickens
"Kendi kendime hep kızımın varlığımdan haberdar
olmadığını, beni bilmediğini ya da unutup gittiğini düşünürdüm.
Yıllar birbirini kovalarken hep onun yaşını hesap
ettim. Benim kaderime dair hiçbir şey bilmeyen bir adamla
evlenmiş olduğunu düşündüm. Hafızalardan çoktan silinip
gitmiştim, bir sonraki nesle benden kalacak olan kocaman
bir boşluktu."
"Babacığım! Var olmayan bir çocuk hakkında bu söyledikleriniz,
sanki o çocuk benmişim gibi yüreğimi sızlatıyor!
"
" Sen mi Lucie ? Tüm bu hatıralar, senin beni iyileştirip
yeniden hayata döndürmenle geri geldi ve bu son gecede,
sen, ben ve ayın tanıklığında dile döküldü. Ne diyordum? "
" Hayalinizdeki o çocuk sizi hiç bilmiyormuş, hiç umurunda
değilmişsiniz. "
"Evet. Fakat ayın pırıldadığı bazı gecelerde hüzün ve
sessizlik beni başka türlü etkilerdi; temelinde acı yatan tüm
duygularda olduğu gibi, derin bir hüzün yaşadığım o anlarda,
onun hücreme geldiğini, beni alıp surların ötesine, özgürlüğe
götürdüğünü düşlerdim. Ayışığında onun suretini
öyle çok gördüm ki, tıpkı şu an seni gördüğüm gibi, fakat
onu kollarımla saramazdım, küçük demir parmaklıklı pencereyle
kapı arasında dururdu. Fakat bunun az önce bahsettiğim
çocuk olmadığını anlıyorsun, değil mi ? "
" O gördüğünüz şey bir hayal değil miydi ? "
" Hayır, başka bir şeydi. Görme yetisi zayıflamış gözlerimin
önünde duruyor fakat hiç hareket etmiyordu. Zihnimin
peşine düştüğü hayaletse bambaşkaydı, çok daha
gerçek bir çocuktu. Fiziksel görünüşüne dair tek bildiğim
annesine benzediği. Bu benzerlik -sende olduğu gibi- diğer
çocukta da vardı fakat aynı değildi. Söylediklerimi takip
edebiliyor musun Lucie? Zor oluyordur diye tahmin ediyorum.
Bu karman çorman farklılıkları kavrayabilmek için
tecrit edilmiş bir hücrede kalman gerekirdi. "
244
İki Şehrin Hikiiyesi
Babasının eski günlerini tüm detaylarıyla anlatırken takındığı
sakin ve soğukkanlı tutum Lucie'nin tüylerinin diken
diken olmasına engel olamadı.
"Kendimi daha huzurlu hissettiğim bu anlarda ayışığında
onun hayalini kurardım; buraya gelir, beni alıp, kaybettiği
babasını hala sevgiyle andığını göstermek için evli ve
mutlu bir yaşam sürdüğü yuvasına götürdüğünü düşünürdüm.
Resmim odasında, ismim dualarındaydı. Neşeli, canlı
ve başkalarına faydalı bir yaşam sürüyordu fakat benim bu
kırık hikayem yaşamının her alanına gölge düşürüyordu. "
" O çocuk bendim babacığım. Onun yarısı bile etmezdim
belki fakat size duyduğum sevgi onunkiyle aynıydı. "
"Sonra bana çocuklarını gösterirdi, " dedi Beauvisli Doktor,
"çocuklar beni biliyor, benim için çok üzülüyorlardı. Ne
zaman bir kraliyet hapishanesinin önünden geçecek olsalar,
asık yüzlü duvarlarından uzak durmaya çalışıyor, kafalarını
kaldırıp demir parmaklıklara bakarak aralarında fısıldaşıyorlardı.
Beni hiçbir zaman zindandan tamamen kurtaramazdı;
tüm bu şeyleri gösterdikten sonra beni hücreme geri
getirirdi. Sonra gözyaşlarına boğulmanın verdiği rahatlamayla
dizlerimin üzerine düşer, ona dualar ederdim. "
"Umarım o çocuk benimdir babacığım. Canım babacığım,
yarın da benim için böyle yürekten dua eder misiniz? "
" Lucie, sana b u geride kalmış dertlerimi anlatmamın sebebi,
seni kelimelerle ifade edemeyecek kadar çok sevmem
ve bu mutluluğum için Tanrı'ya şükrediyor olmam. En kabına
sığmayan düşlerimde bile senin yanında olduğum kadar
mutlu olduğumu ve ileride bizi bekleyen güzel günleri hayal
edemezdim. "
Yaşlı adam kızına sarıldı, onu ağırbaşlı bir tavırla
Tanrı'ya emanet edip Tanrı'ya kızını ona bahşettiği için büyük
bir tevazuyla şükretti. Bir süre sonra eve girdiler.
Düğün merasimine yalnızca Mr. Lorry davetliydi; tek
nedime de meymenetsiz Miss Pross'tu. Evlendikten sonra
245
Charles Dickens
yine Lucie'nin yaşadığı o evde yaşamaya devam edeceklerdi;
daha önce kimselerin görmediği, uydurma kiracıya ait olan
üst kattaki odaları kendilerine alarak evi biraz genişletmiş,
başka da bir şey yapma ihtiyacı duymamışlardı.
Doktor Manette hafif akşam yemeğinde çok neşeliydi.
Masada üç kişilerdi; üçüncü Miss Pross'tu. Doktor,
Charles'ın orada olmayışına üzgündü; hatta neredeyse orada
olmasına engel olan küçük plana itiraz edecekti. Kadehini
sevgiyle kaldırarak damadının şerefine içti.
Lucie'ye iyi geceler dileyip odalarına çekilmenin vakti
gelmişti. Fakat gecenin üçünün sessizliğinde Lucie tekrar
merdivenlerden aşağı inip usulca babasının odasına girdi;
içindeki o tanımlayamadığı korkulardan azade değildi hala.
Odada her şey yerli yerindeydi, çıt çıkmıyordu, babasının
ak saçları çok hoş bir görüntü oluşturacak şekilde rahat
yastığa düşmüş, elleri yatak örtüsünün üzerinde, hiç kımıldamadan
uyuyordu. Elindeki gereksiz şamdanı bir kenara
bırakıp babasının yanına sokularak bir öpücük kondurdu,
sonra da eğilip babasını seyretmeye koyuldu.
Mahkumiyetin acı suları yaşlı adamın güzel yüzünü
yıpratmıştı fakat o, bu izleri öylesine büyük bir azimle gizliyordu
ki uykusunda bile belli olmuyordu. O gece uçsuz bucaksız
uyku aleminin tüm yüzleri incelense, görünmeyen bir
saldırgana karşı yürüttüğü sessiz, kararlı ve temkinli mücadelesine
rağmen, onunki kadar hoş bir yüze rastlanamazdı.
Lucie elini babasının sevgi dolu kalbinin üzerine koydu
ve ona duyduğu tüm sevgiye ve çektiği tüm acılara karşılık
bundan sonra ona daima sevgiyle bağlı kalabilmek için dua
etti. Sonra elini çekip dudaklarına bir öpücük daha kondurduktan
sonra odadan çıktı. Güneş doğmuştu, çınar ağacının
yapraklarının gölgeleri, yaşlı adamın yüzünde, kızının onun
için dua ederken kıpırdanan dudakları gibi yumuşacık hareket
ediyordu.
246
On Sekizinci Bölüm
Dokuz Gün
Düğün merasiminin olacağı gün hava pırıl pırıldı, herkes
Doktor'un Charles Damay'le konuştuğu odasının kapalı
kapısının önünde hazır bekliyordu. Güzel gelin, Mr. Lorry
ve gerçekleşmesi kaçınılmaz olan bu evliliği kabul edip mutluluk
duymakla birlikte, damadın, kardeşi Solomon olması
gerektiğini düşünmekten kendini alamayan Miss Pross, kiliseye
gitmek için hazırlardı.
Geline ne iltifat edeceğini şaşıran, sade ve güzel gelinliğinin
etrafında dönüp duran Mr. Lorry, "Sevgili Lucie, demek
seni dünyalar güzeli bir bebekken Manş'tan bunun için geçirip
buraya getirmişim! Tanrı'ya şükürler olsun! Yaptığım
şeyin önemine dair hiçbir fikrim yokmuş! Dostum Charles'a
yüklediğim sorumluluğun önemini idrak edememişim! " dedi.
"Öyle bir amacınız yoktu ki! " dedi ayakları yere basan
Miss Pross. "Nereden bilecektiniz ki ? Saçma sapan laflar! "
" Öyle mi? Siz de ağlamasanız artık, " dedi kibar Mr.
Lorry.
" Ben ağlamıyorum," dedi Miss Pross, "asıl siz ağlıyorsunuz.
"
" Ben mi Pross'çuğum? " (Mr. Lorry ara ara ona samimi
davranma cüretini gösterebiliyordu. )
247
Charles Dickens
"Az önce ağlıyordunuz, gördüm ve hiç şaşırmadım. Onlara
öyle güzel bir yemek takımı hediye ettiniz ki, kim görse
gözleri dolar. O takımda gözyaşı dökmediğim tek bir çatal
ya da bıçak yok, " dedi Miss Pross. "Dün gece kutu geldikten
sonra gözlerim görmez olana kadar ağladım. "
"Çok memnun oldum, " dedi Mr. Lorry, "fakat, hatıra
olsun diye hediye ettiğim bu önemsiz nesnelerin kimseyi
görme yetisinden etmesini istemem doğrusu. Hey gidi! İnsan
böyle durumlarda neler kaybettiğini düşünmeden edemiyor.
Ah, ah! Düşünüyorum da, bu elli yıl boyunca yanımda bir
Mrs. Lorry olabilirdi. "
Miss Pross'tan gelen yanıt, "Hiç de bile! " oldu.
"Hayatımda bir Mrs. Lorry olamaz mıydı sizce? " diye
sordu az önce telaffuz ettiği soyadı taşıyan beyefendi.
"Hıh ! " diye karşılık verdi Miss Pross. "Siz doğuştan
müzmin bekarsınız. "
"Yani, " dedi Mr. Lorry, gözleri pırıldayarak küçük peruğunu
düzeltirken, "haklı olabilirsiniz. "
"Bekar olacağınız siz daha doğmadan alnınıza yazılmış, "
diye devam etti Miss Pross.
"O halde, " dedi Mr. Lorry, " bana çok haksızlık edilmiş,
yaşam şeklim konusunda söz sahibi olabilmeliydim.
Her neyse! Sevgili Lucie, " dedi Mr. Lorry kolunu yavaşça
Lucie'nin beline dolarken, "içeriden babanın ve Charles'ın
sesleri geliyor, işini layığıyla yapmaya çabalayan insanlar
olarak Miss Pross ve ben, senin duymak isteyeceğini düşündüğümüz
bir iki kelime söyleme fırsatını kaçırmak istemedik.
Babacığını, seninki kadar şefkatli ve güvenilir ellere
teslim ediyorsun canım kızım; ona her açıdan çok iyi bakılacağından
şüphen olmasın; önümüzdeki iki hafta boyunca,
siz Warwickshire ve civarlarındayken öyle emin ellerde
olacak ki, -kıyaslama yapabilmeniz açısından şöyle söyleyeyim-
Tellson bile babanızın yanında sermayeyi kediye yüklemiş
sayılacak. İki haftalık sürenin sonunda, babacığın, sen
248
İki Şehrin Hikiiyesi
ve sevgili eşinle Galler'de iki hafta daha tatil yapmak üzere
size katılacak; o zaman onu sizin yanınıza ne kadar sağlıklı
ve mutlu gönderdiğimizi kendi gözlerinizle göreceksiniz.
Birinin kapıya yaklaştığını duyuyorum. Gel de birisi gelip
üzerinde hak iddia etmeden, eski kafalı bir bekara yaraşır
şekilde bir öpeyim seni sevgili kızım. "
Mr. Lorry, Lucie'nin alnındaki o çok aşina olduğu ifadeyi
görebilmek için, güzel yüzünü ellerinin arasında tuttu bir an,
sonra gerçek bir şefkat ve yumuşaklıkla parlak altın sarısı saçlarını
kendi kahverengi küçük peruğuna yasladı; eğer bu tür
şeyleri eski kafalılık addediyorsak, Mr. Lorry o an Adem' den
bu yana süregelen bir sevgi gösterisinde bulunmuştu.
Doktor'un kapısı açıldı ve Charles Darnay'le birlikte dışarı
çıktılar. Doktor'un rengi öylesine soluktu ki -ki beraber
odaya girdiklerinde öyle değildi- yüzünde canlı olduğuna
delalet eden en küçük bir renk yoktu. Görünürde tavırlarındaki
dinginlikte herhangi bir değişiklik olmamışsa da,
eskilerden kalma o çekingenlik ve korku havasının onu soğuk
bir rüzgar gibi sarıp sarmalamış olduğu Mr. Lorry'nin
keskin gözlerinden kaçmamıştı.
Kızına kolunu uzattı ve onu merdivenlerden indirip Mr.
Lorry'nin o günün şerefine kiraladığı arabaya kadar götürdü.
Diğerleri başka bir arabayla arkadan onları takip ettiler.
Kısa bir süre sonra Charles Darnay ve Lucie Manette, yakınlarındaki
bir kilisede, yabancı gözlerden uzak, büyük bir
mutlulukla dünya evine girdiler.
Tören bittiğinde, küçük grubun gülüşlerine karışan gözyaşlarının
yanı sıra, Mr. Lorry'nin ceplerinin gizemli karanlığından
çıkan elmaslar da gelinin parmağında pırıl pırıl parlıyordu.
Her şey yolunda gitti ve kahvaltı için eve döndüler;
Lucie'nin altın sarısı saçları, zavallı kunduracının bembeyaz
bukleleriyle ilk kez Paris'teki tavan arasında buluşmuştu,
işte şimdi, sabah güneşinin altında kapının önündeki vedalaşma
anında yeniden sarmaş dolaş oluyordu saçları.
249
Charles Dickens
Uzun bir ayrılık olmayacaktı belki ama yine de zor bir
vedaydı. Babası, kızını biraz neşelendirmeye çalıştı, en sonunda,
kızının kendisini saran kollarından yavaşça kurtulup,
"Al götür onu Charles, o artık senin," dedi.
Lucie arabanın penceresinden tedirgin elini salladı onlara
ve gitti.
Köşe başı, aylak aylak gezen ve meraklı insanlardan
uzak bir yerde olduğu ve düğün hazırlıkları sade ve az olduğu
için, Doktor, Mr. Lorry ve Miss Pross bir anda yapayalnız
kaldılar. Eski ve ferah salonlarının kuytusuna girdiklerinde,
Mr. Lorry, Doktor'un geçirdiği büyük değişimi fark
etti; sanki orada asılı duran altın kol, ona ölümcül bir darbe
indirmişti.
Doktor öyle çok şeyi bastırmıştı ki, duygularını bastırma
gerekliliği ortadan kalktığında ani bir değişiklik göstermesi
elbette normaldi. Mr. Lorry'yi asıl endişelendiren, o
eski korku dolu ve kaybolmuş görüntüydü; üst kata çıktıklarında,
Doktor'un başını ellerinin arasına alıp dalgın bir
halde odasına girmesi, Mr. Lorry'ye meyhaneci Defarge'ı ve
o gece yolculuğunu hatırlatmıştı.
Mr. Lorry, bir süre endişeli endişeli düşündükten sonra
Miss Pross'a, " Bence," dedi, "şu an onunla hiç konuşmayalım
ve onu hiç rahatsız etmeyelim. Tellson'a uğramam
gerekiyor, hemen gidip geleyim. Sonra onu kırda gezintiye
çıkarır, bir yemek yeriz, hepimize iyi gelir. "
Mr. Lorry için Tellson'a gitmek, oradan ayrılmaktan
daha kolaydı. Onu orada iki saat alıkoydular. Geri döndüğünde,
hizmetçiye hiçbir şey sormadan eski merdivenleri
tek başına çıktı; tam Doktor'un odasına girecekken içeriden
gelen hafif tıkırtılar yüzünden durakladı.
" Aman Tanrım! " dedi Mr. Lorry irkilerek. " Bu da nedir
böyle? "
Miss Pross dehşet dolu bir suratla dibinde bitmişti. Ellerini
ovuşturarak, " Eyvahlar olsun! Her şey boşa gitti! " diye
250
İki Şehrin Hikayesi
bağırdı. "Uğurböceğime ne diyeceğiz şimdi ? Beni tanımıyor
ve ayakkabı yapıyor mu diyeceğiz? "
Mr. Lorry, onu sakinleştirmek için söyleyebileceği her
şeyi söyledikten sonra Doktor'un odasına girdi. Ayakkabı
tezgahı, daha önce kunduracı çalışırken görmüş olduğu gibi
ışığa çevrilmişti ve Doktor kafasını öne eğmiş, harıl harıl çalışıyordu.
"Doktor Manette. Sevgili dostum Doktor Manette! "
Doktor, çalışırken ona seslenildiği için yarı sorgulayan,
yarı öfkeli bakışlarla bir an için ona baktı, sonra önüne eğilip
işini yapmaya devam etti.
Paltosunu ve yeleğini kenara koymuş, gömleğinin yakasını,
çalışırken yaptığı gibi açmıştı; o bitkin ve solgun yüz
geri gelmişti. Rahatsız edilmekten korkarcasına, telaşla ve
harıl harıl çalışıyordu.
Mr. Lorry, Doktor'un üzerinde çalıştığı şeyi eline alıp inceledi
ve eskiden yaptığı ayakkabıyla aynı ölçü ve modelde
olduğunu fark etti. Sonra yan tarafta duran diğer tekini eline
aldı ve bunun ne olduğunu sordu.
Doktor kafasını kaldırmadan, " Genç bir hanım için yürüyüş
ayakkabısı," diye mırıldandı. Şimdiye çoktan bitmiş
olmalıydı ama sağlık olsun."
"Doktor Manette, bana bakın lütfen! "
Doktor, elindeki işi bırakmadan, o eski mekanik ve
itaatkar haliyle deneni yaptı.
" Beni hatırlıyorsunuz, değil mi sevgili dostum? Tekrar
düşünün. Sizin asıl işiniz bu değil. İyi düşünün, sevgili dostum!
"
Hiçbir şey onu daha fazla konuşturamayacaktı. Her
defasında kendisine söyleneni yapıp kafasını yukarı kaldırıyor
olsa da hiçbir şey onu konuşmaya ikna edemiyordu.
Sessizce çalışıyor, çalışıyor, çalışıyordu; ona söylenen sözler,
yankısız bir duvara çarpıyor ya da hava boşluğuna düşüyor
gibiydi. Mr. Lorry'nin görebildiği tek umut ışığı, Doktor'un
25 1
Charles Dickens
ara ara kendiliğinden kafasını kaldırıp bakıyor oluşuydu.
O bakışlarda belli belirsiz bir merak ya da şaşkınlık ifadesi
vardı; sanki zihnindeki birtakım şüphelerle yüzleşmeye çabalıyor
gibiydi.
Mr. Lorry o an iki hususun özellikle önemli olduğuna
kanaat getirdi; öncelikle bu mesele Lucie'den gizlenmeliydi,
ikincisi, bu mesele Doktor'u tanıyan herkesten gizlenmeliydi.
Miss Pross'la fikir birliğine vararak, ikinci önlemi almak
için derhal harekete geçip Doktor'un kendini iyi hissetmediğini,
birkaç gün istirahat edeceğini söylemeye karar verdiler.
Bu zararsız kandırmacayı hayata geçirmek için Miss Pross,
Lucie'ye bir mektup yazıp babasının iş için birkaç günlüğüne
uzakta olacağını söyleyecekti; hatta aynı zarfın içine babasının
aceleyle karaladığı iki üç satırlık bir hayali mektup da
konulacaktı.
Mr. Lorry, her şekilde faydalı olacak bu tedbirleri,
Doktor'un kendisine geleceği umuduyla alıyordu. Doktor
kısa sürede kendine gelirse, onun açısından faydalı olacağına
inandığı bir planı daha vardı.
Mr. Lorry, üçüncü planını hayata geçirebilmek için
Doktor'un iyileşmesini umut ederek, onu, olabildiğince belli
etmeden gözlemlemeye karar vermişti. Bu yüzden, hayatında
ilk kez Tellson'dan izin alıp, Doktor' un odasına, pencerenin
önüne konuşlandı.
Fakat çok geçmeden Doktor'la konuşmanın hiçbir işe
yaramadığını, hatta daha kötü olduğunu fark etti çünkü
üzerine gidildikçe kaygı düzeyi daha da artıyordu. Mr.
Lorry, Doktor'la konuşma teşebbüsünden daha ilk günden
vazgeçti; onun yerine, içine düştüğü ya da düşmekte olduğu
bu hezeyanı sessizce protesto etmek için yanında öylece
oturmaya karar verdi. Bu yüzden, bütün gün pencerenin
yanındaki koltukta oturup bir şeyler okudu ve yazdı; olabilecek
en doğal ve hoş yoldan buranın özgür bir mecra olduğunu
ifade etmeye çalıştı.
252
İki Şehrin Hikiiyesi
Doktor Manette ilk gün, kendisine verilenleri yiyip içtikten
sonra hava iyice kararıp da göremez olana kadar çalıştı;
Mr. Lorry ise ne kadar çabalasa da mümkünü yok göremediği
için okuyup yazmayı ondan yarım saat önce bırakmıştı.
"Dışarı çıkmak ister misiniz? "
Doktor, tıpkı eskiden olduğu gibi iki yanına yere doğru
baktı, sonra tıpkı eskiden olduğu gibi kafasını kaldırıp yukarı
baktı, sonra tıpkı eskiden olduğu gibi kendisine söyleneni
tekrar etti:
"Dışarı? "
"Evet, beraber yürüyüş yaparız. Olmaz mı? "
Doktor b u soruya cevap verme çabasına girmedi ve tek
kelime dahi etmedi. Fakat Mr. Lorry, onun akşamın karanlığında
tezgahında oturmuş, dirsekleri dizlerinde, başı ellerinin
arasında, kendi kendine belli belirsiz, " Olmaz mı? " diye
sorduğunu duyar gibi oldu. Profesyonel öngörüsü burada
Mr. Lorry'ye bir avantaj sağlamıştı ve bu avantajı elden bırakmamaya
niyetliydi.
Miss Pross ile Mr. Lorry geceyi iki vardiyaya ayırdılar
ve yan odadan ara ara gelip Doktor'u gözlemlediler. Doktor
yatmadan önce uzun bir müddet odasında bir aşağı bir
yukarı gezindikten sonra nihayet yatıp uykuya daldı. Sabah
olunca hiç oyalanmadan doğruca tezgahının başına geçip
çalışmaya koyuldu.
İkinci gün, Mr. Lorry onu neşeyle ve adıyla selamladı ve
ikisinin son zamanlarda aşina olduğu konulardan laf açtı.
Doktor karşılık vermiyordu fakat söylenenleri duyduğu ve
kafası karışarak da olsa, söylenenler üzerine kafa yorduğu
belli oluyordu. Bu durum Mr. Lorry'yi, Miss Pross'u gün
içerisinde sürece dahil etme konusunda yüreklendirdi; sanki
ortada hiçbir tuhaflık yokmuş gibi, alçak sesle, her zamanki
tavırlarıyla Lucie'den, babasından ve günlük şeylerden bahsediyorlardı.
Bu konuşmaları fazla uzun tutmamaya, abartılı
hareketler sergilememeye ve Doktor'u rahatsız etmemeye
253
Charles Dickens
özen gösteriyorlardı; Doktor'un kafasını daha sık kaldırıp
baktığını ve etrafındaki tutarsızlıkları fark eder halini görmek,
Mr. Lorry'nin dost sevgisiyle dolu sevecen yüreğini sevinçle
aydınlatmıştı.
Hava tekrar karardığında Mr. Lorry yine aynı soruyu
sordu:
"Sevgili Doktor, dışarı çıkalım mı? "
Doktor yine aynı şekilde söyleneni tekrar etti:
"Dışarı ? "
"Evet, beraber yürüyüş yaparız. Olmaz mı? "
Mr. Lorry b u sefer de net bir cevap alamayınca dışarı
çıkıyormuş gibi yapıp bir saat ortadan kaybolduktan sonra
geri geldi. Doktor bu sırada pencerenin önündeki koltuğa
geçmiş, çınar ağacını seyrediyordu fakat Mr. Lorry gelince
yeniden tezgahının başına geçti.
Zaman çok yavaş akıyordu ve her geçen gün Mr.
Lorry'nin umudu kararıyor, yüreği ağırlaşıyordu. Üçüncü
gün de gelip geçti, sonra dördüncü, sonra beşinci. Altı, yedi,
sekiz, dokuz gün geçti aradan.
Mr. Lorry, umudu karara karara, yüreği ağırlaşa ağırlaşa
atlattı bu kasvetli günleri. Sır iyi saklanmıştı, Lucie olanlardan
bihaber ve mutluydu. Bu arada, kunduracının başlarda
biraz beceriksiz olan elleri giderek maharetlenmiş, kunduracı
da hiç olmadığı kadar hevesle çalışır hale gelmişti; dokuzuncu
günün şafağına geldiklerinde, elleri hiç olmadığı
kadar çevik ve maharetliydi.
254
On Dokuzuncu Bölüm
Danışma
Endişeyle Doktor'u gözlemekten bitap düşen Mr. Lorry,
görev başında uyuyakalmıştı. Bu muallak halin onuncu sabahında,
odaya dolan güneş ışıklarıyla, onu esir alan karanlık
geceden irkilerek uyandı.
Gözlerini ovuşturarak ayılmaya çalıştı; ayıldığında,
Doktor'un odasına girip de Doktor'un tezgah ve aletlerini
kenara koymuş, pencerenin önünde oturmuş kitap okuyor
olduğunu görünce, bir an gerçekten uyanık olup olmadığından
şüphe etti. Üzerinde her zamanki sabah kıyafetleri vardı
ve Mr. Lorry'nin net bir biçimde görebildiği üzere, yüzü hala
solgun olsa da, ifadesinde sakin bir heves ve dikkat kesilmişlik
vardı.
Mr. Lorry, uyanık olduğuna kanaat getirdikten sonra
bile son günlerdeki ayakkabı yapma mevzusunun kendi hayal
ürünü olup olmadığına dair bir süre tedirgin edici bir tereddüt
yaşadı; sonuç olarak, arkadaşı, aşina olduğu kıyafet
ve tavırlarıyla her zamanki meşgalesiyle tam karşısında duruyordu;
üstelik, gerçekleştiğinden emin olduğu değişikliğe
dair görünürde hiçbir belirti yoktu.
İlk anki kafa karışıklığı ve şaşkınlıktan sonra her şey netleşmeye
başladı. Eğer somut gerçeklere dayanan ve yeterli
255
Charles Dickens
bir gerekçe olmasaydı, Mr. Jarvis Lorry'nin orada işi neydi ?
Nasıl olmuştu da Doktor Manette'in muayene odasındaki
koltukta kıyafetleriyle öylece uyuyakalmıştı ve sabahın köründe
Doktor'un odasının kapısında durmuş bunları düşünüyordu?
Birkaç dakika sonra, Miss Pross bir şeyler fısıldar halde
dibinde bitti. İçinde zerre kadar şüphe kalmış olsaydı bile,
kadının varlığı tüm şüpheleri gidermeye yeterdi; fakat zaten
zihni netleşmiş, şüpheleri kaybolmuştu. Mr. Lorry, her zamanki
kahvaltı saatine kadar bekleyip, Doktor'un karşısına
hiçbir tuhaflık olmamış gibi çıkmayı önerdi. Eğer Doktor
her zamanki ruh haline kavuşmuşsa, Mr. Lorry, yine de tedbiri
elden bırakmadan, ondan kendisine akıl vermesini ve
yol göstermesini isteyecekti.
Miss Pross kendisini Mr. Lorry'nin sağduyusuna teslim
etmiş, plan titizlikle yürürlüğe konmuştu. Rutin temizlik
ve bakımı için bol bol vakit harcayan Mr. Lorry, kahvaltı
saatinde her zamanki bembeyaz ketenleriyle ve bacaklarını
sımsıkı saran çoraplarıyla arzıendam etti. Her zamanki gibi
kahvaltıya çağrılan Doktor da kahvaltıya geldi.
Mr. Lorry, Doktor'un ne durumda olduğunu anlayabilmek
için en güvenli yolun, fazla üzerine gitmeden, ona
hassas bir şekilde ve aşama aşama ilerleyerek yaklaşmak olduğunu
düşünüyordu; görünen oydu ki, Doktor kızının düğününün
bir gün önce olduğunu zannediyordu. Mr. Lorry
sanki tesadüfenmiş havası vererek, hangi ayda ve günde olduklarını
laf arasında geçirdi, bu da Doktor'u tedirgin ederek
düşünüp hesap yapmaya itti. Bunun dışında Doktor'un
tamamen kendine gelmiş olduğunu görünce, Mr. Lorry bulmaya
çalıştığı çareyi ondan talep etmeye karar verdi. Çare,
Doktor' daydı.
Kahvaltı bitip de masa toplandıktan sonra Mr. Lorry,
Doktor'la baş başa kaldıklarında şefkatli bir tavırla şöyle
dedi:
256
İki Şehrin Hikflyesi
"Yakından ilgilendiğim ve benim açımdan çok tuhaf bir
meselede, aramızda kalmak şartıyla fikrinizi almak istiyorum.
Konu benim açımdan tuhaf fakat siz bu konuda daha
bilgili olduğunuz için size o kadar tuhaf gelmeyebilir. "
Ayakkabı yaparken boyanmış olan ellerine bakan
Doktor'un canı biraz sıkkın görünüyordu fakat dikkatle
Mr. Lorry'yi dinlemeye koyuldu. Bu sırada, ara ara ellerine
bakıyordu.
"Doktor Manette, " dedi Mr. Lorry sevgiyle koluna dokunarak,
"mesele çok sevdiğim bir dostumla ilgili. Ne olur
dikkatle dinleyin ve bana onun için -ve en çok da kızı içingüzel
bir tavsiye verin sevgili Doktor Manette. "
" Eğer doğru anlıyorsam, bir tür zihinsel şok," dedi Doktor
alçak sesle.
" Evet! "
"Açık konuşun, " dedi Doktor. " Hiçbir ayrıntıyı atlamayın."
Mr. Lorry, birbirlerini anladıklarını görüp devam etti.
" Sevgili Manette, bu, ruh halini, duyguları ve sizin de
belirttiğiniz gibi zihni etkileyen çok şiddetli, eskilere dayanan
ve uzun süre devam etmiş ciddi bir şok. Zihin. Bu öyle
bir şok ki hastayı ezip geçiyor; ne kadar sürdüğünü kendisi
de hesap edemiyor, öğrenmemizin başka yolu da yok. Hasta,
bu şoktan kendisinin de anlamlandıramadığı bir sürecin
sonunda kurtulmuş; bir keresinde, herkesin önünde çarpıcı
bir biçimde anlatırken duymuştum. Hasta, şoktan tamamen
kurtulup eski haline dönüyor; son derece zeki, akli melekeleri
yerinde, zaten geniş olan bilgi dağarcığına sürekli
yeni eklemeler yapan birine. Fakat ne yazık ki," -burada
durup derin bir iç çekti- "hastalık hafifçe nüksetti. "
Doktor alçak sesle, " Bu durum ne kadar sürdü ? " diye
sordu.
" Dokuz gün dokuz gece. "
257
Charles Dickens
"Hastalık kendini nasıl gösterdi ? Yani, " dedi tekrar ellerine
bakarak, "şokla alakalı eski bir uğraşına geri mi döndü?
"
"Tam olarak öyle oldu. "
Doktor sakince ve tane tane konuşarak, "Peki siz daha
önce onu o işle uğraşırken görmüş müydünüz? "
" Bir kez. "
"Peki hastalık nüksettiğinde, kısmen -ya da tamameneskiden
gördüğünüz gibi miydi? "
"Sanırım tamamen aynıydı. "
"Kızından bahsettiniz. Kızı hastalığın nüksettiğini biliyor
mu? "
"Hayır, kızından gizli tutuldu, umarım hep de öyle kalır.
Durumu yalnızca ben ve güvenilir bir kişi daha biliyor. "
Doktor, Mr. Lorry'nin elini tutup mırıldandı, "Bu çok
ince bir davranış. Çok düşünceli bir davranış! " Mr. Lorry
de Doktor'un elini sıkarak karşılık verdi ve bir süre konuşmadılar.
"Sevgili Manette, " dedi Mr. Lorry en sonunda, en nazik
ve sevgi dolu haliyle, " ben bir işadamıyım, böyle karmaşık
ve zor meseleler benim harcım değil. Bu işler için gerekli
donanıma sahip değilim, bu türden bir zekaya sahip değilim,
yol göstermenize ihtiyacım var. Söyleyin bana, hastalık
neden nüksetti? Yine nüksetme tehlikesi var mı? Tekrarlaması
engellenebilir mi? Tekrarlaması durumunda nasıl bir
tedavi izlenmelidir? Tüm bunlar neden oluyor? Şu dünyada
dostuna yardım etmeyi benim kadar arzu eden biri yoktur
herhalde, keşke ne yapmam gerektiğini bilsem. Nereden
başlamam gerektiğini bilmiyorum. Bilginiz, bilgeliğiniz ve
deneyiminiz bana doğru yolu gösterirse bir şeyler yapabileceğim,
yoksa bu yol yordam bilmez halimle elimden pek
bir şey gelmeyecek. Lütfen konuyu bana etraflıca anlatın,
lütfen daha net görmemi sağlayın ve bana nasıl daha faydalı
olabileceğimi öğretin. "
2 5 8
iki Şehrin Hikayesi
Doktor Manette, bu içten sözler sarf edildikten sonra
oturduğu yerde düşüncelere dalmıştı, Mr. Lorry de üzerine
gitmedi.
Kendini zorlayarak sessizliği bölen Doktor, "Sevgili dostum,
bence bu nüksetme olayı, hastanın öngöremediği bir
şey değildir," dedi.
Mr. Lorry, "Peki hasta bunun olmasından korkuyor
muydu ? " diye sordu bir cesaret.
"Hem de nasıl," dedi Doktor istemsizce titreyerek. " Bu
korkunun, hastanın zihninde ne büyük bir yük oluşturduğunu
ve onu bu kadar üzen bir konuda konuşmanın ne denli
zor -hatta imkansız- olduğunu bilemezsiniz. "
"Acaba," dedi Mr. Lorry, " bu durum başına geldiğinde
sırrını birine açsa biraz rahatlamaz mı? "
"Sanırım rahatlar fakat az önce söylediğim gibi, böyle
bir şey imkansıza yakın. Hatta bazı durumlarda tamamen
imkansız olduğunu düşünüyorum. "
İki tarafa d a bir süre sessizlik hakim olduktan sonra,
"Peki," dedi Mr. Lorry, "bu atağı neye bağlıyorsunuz?"
"Hastalığın ortaya çıkmasına ilk sebep olan şeyi tetikleyen
bir düşünce ve çağrışım zincirinin kuvvetli bir biçimde
yeniden canlanması olabilir diye düşünüyorum. Son derece
üzücü birtakım çağrışımlar geri gelmiş olabilir. Belki de bu
çağrışımların yeniden canlanacağına dair bir korku vardı
zihninin bir köşesinde ve canlanmak için belli bir durumun
-ya da belli koşulların- gerçekleşmesini bekliyordu. Kendini
bunlara hazırlamaya çalıştı fakat nafileydi; belki de kendini
hazırlamaya çalışması, katlanmasını daha da zorlaştırdı. "
"Hastalık sırasında neler yaşadığını hatırlayabilir mi
peki ? " diye sordu Mr. Lorry, doğal olarak bir parça tereddüt
ederek.
Doktor bakışlarını umarsızca odada gezdirdi, kafasını iki
yana sallayarak alçak sesle, "Hayır, hiç," diye cevap verdi.
Mr. Lorry, "Peki gelecekten bahsedecek olursak," diyerek
konuşmayı yönlendirdi.
259
Charles Dickens
" Geleceğe dair umutluyum," dedi Doktor, güvenirliğini
yeniden kazanmış şekilde. "Tanrı'nın yardımıyla bu kadar
kısa sürede kendine geldiyse, ümidi kesmem için sebep yok.
Uzun süredir korkuyla beklediği, ne zaman gerçekleşeceğini
öngöremediği fakat yine de mücadele etmekten vazgeçmediği
bu karmaşık hadisenin yükü altında ezildikten sonra
karabulutlar dağıldı ve kendine geldi; bence en kötü kısmı
atlamış demektir. "
"Evet, evet. Çok rahatladım, size minnettarım! " dedi Mr.
Lorry.
"Asıl ben size minnetarım! " diye onun kelimelerini tekrarladı
Doktor başını saygıyla eğerek.
"Bana yol göstermenize şiddetle ihtiyaç duyduğum iki
husus daha var," dedi Mr. Lorry. "Devam edebilir miyim? "
"Dostunuza bundan daha fazla yardım edemezdiniz,"
dedi Doktor ve ona elini uzattı.
"Birincisi şu; dostum son derece çalışkan ve olağanüstü
enerjik biri; mesleki bilgisini artırmak için canhıraş çalışır,
deneyler falan yapar. Bu kadar çok çalışmak ağır gelmiş olabilir
mi? "
"Sanmıyorum. Zihni sürekli bir şeylerle meşgul olmaya
alışmış. Rahatsızlığı kısmen doğasından, kısmen de üzüntüden
kaynaklanıyor olabilir. Zihni ne kadar sağlıklı şeylerle
meşgul olursa, sağlıksız bir yöne meyletme tehlikesi de o
kadar azalır. Kendi kendisini gözlemleyip bu kanıya varmış
olabilir. "
"Kendisini çok fazla zorlamadığından emin misiniz? "
"Bence öyle . "
"Sevgili Manette, bundan sonra kendini çok yoracak
olursa . . . "
" Sevgili Lorry, kolay kolay bir şey olacağını sanmam.
Hayatının bir alanında öyle büyük sıkıntı yaşamış ki, başka
alanlarında başka şeylerle meşgul olarak bir şekilde dengelenmesi
gerekir. "
260
İki Şehrin Hikayesi
"İşim geregı ısrarcı davrandığım için beni bağışlayın.
Farz edelim ki kendini çok zorladı, o zaman rahatsızlığı
nükseder mi? "
"Sanmıyorum, " dedi Doktor kendinden tamamen emin
bir tavırla. "Rahatsızlığın nüksetmesine sebep olacak tek
şey çağrışımlar zinciridir. Zihnin tellerinde olağanüstü bir
sarsıntı olmadıkça hastalık nüksetmeyecektir diye düşünüyorum.
Bu olanların ve iyileşmesinin ardından o tellerden
tekrar bir ses geleceğine ihtimal vermiyorum. Nüksetme ihtimalinin
tamamen tükenmiş olduğuna inanıyorum, hatta
bundan tamamen eminim. "
En küçük bir uyaranın, zihnin tüm düzeneğini nasıl altüst
edebileceğini bilen bir insanın çekingenliğiyle konuşuyordu
Doktor Manette; diğer yandan, sıkıntılarını, dayanma gücü
sayesinde yavaş yavaş yenmiş bir insanın özgüveni vardı
konuşmasında. Mr. Lorry, onun bu özgüvenini kıracak biri
değildi; gerçekte hissettiğinden daha ikna olmuş ve yüreklenmiş
gibi davranarak ikinci ve son hususa geçti. Bunun,
diğerinden daha zor olacağını hissediyordu fakat pazar sabahı
Miss Pross'la yapmış olduğu konuşmayı ve son dokuz
günde gördüklerini düşününce bununla yüzleşmek zorunda
olduğunu anladı.
Mr. Lorry boğazını temizleyerek, " Hastamızın, son derece
mutluluk verici bir biçimde etkisinden kurtulduğu rahatsızlık
sırasında uğraştığı işi, demircilik işi diye adlandırabiliriz.
Demircilik işi. Durumu daha anlaşılabilir hale getirmek
için, kötü zamanlarında küçük bir demirci ocağında çalıştığını
farz edelim. Kendisini hiç beklenmedik bir anda, ansızın
küçük demirci ocağında buluyor. O ocağın hep yakınlarında
olması kötü bir şey değil mi? " diye sordu.
Doktor elini alnına koyup sinirli sinirli ayağını yere vurdu.
"Dostum, rahatsızlandığı sırada yaptığı işi hep ulaşılabilir
bir yerde tutuyor, " dedi Mr. Lorry. "Sizce de artık ondan
kurtulması daha iyi olmaz mı? "
2 6 1
Charles Dickens
Doktor'un eli hala alnındaydı ve ayağını sinirli sinirli
yere vurmaya devam ediyordu.
"Bana bu konuda fikir vermek size zor geldi sanırım,"
dedi Mr. Lorry. "Bu sorulması gereken, yerinde bir soru.
Fakat yine de ... " dedikten sonra başını iki yana salladı ve
durdu.
" Bakın, " dedi Doktor Manette gergin sessizlikten sonra
Mr. Lorry'ye dönerek, " bu zavallı adamın zihninin işleyişini
tutarlı bir şekilde açıklamak çok zor. Bir zamanlar kendisini
oyalayacak bir uğraş bulmak için öylesine umarsızca
çabalamıştı ki, bu meşgaleyi bulduğunda çok mutlu oldu;
parmaklarındaki çapraşıklık kafasındaki çapraşıklığın yerini
alarak acısını epey dindirdi ve böylece pratik yaptıkça
gelişen el becerisi, kendi kendine zihinsel işkence etme becerisinin
yerine geçti; bu yüzden de o meşgaleyi göremeyeceği
bir yerlere kaldırma fikrine asla tahammül edemedi. Şu an
kendiyle ilgili hiç olmadığı kadar ümit varken ve özgüvenli
bir biçimde konuşuyorken bile, o eski meşgalesine ihtiyaç
duyar da bulamazsa diye, kaybolmuş bir çocuğun yüreğindekine
benzer bir korku duyuyor içinde. "
Kafasını kaldırıp Mr. Lorry'nin yüzüne baktığında, az
önce yapmış olduğu benzetme gibi, tıpkı kaybolmuş bir çocuğa
benziyordu.
"Yalnız bir dakika! Yalnızca gineler, şilinler, banknotlar
gibi maddesel şeylerle uğraşan sıkıcı bir işadamı olarak öğrenmek
için soruyorum; o şeyi hep orada tutmak, o fikri de
hep zihninde tutmak anlamına gelmiyor mu? O şey gitse,
o korku da beraberinde gitmez mi sevgili Manette? Yani,
demirci ocağını orada tutmak, korkulara geçit vermek anlamına
gelmiyor mu? "
Yine sessizlik oldu.
" Bu şeyin ona uzun zamandır yoldaşlık ettiğini anlamanız
gerekiyor, " dedi Doktor tireyen sesiyle.
262
İki Şehrin HikEiyesi
"Ben olsam onu ulaşabileceğim bir yerde tutmazdım,"
dedi Mr. Lorry; Doktor'un endişelenmeye başladığını görünce
daha kendinden emin konuşmaya başlamıştı. Ona bu
uğraştan vazgeçmesini tavsiye edeceğim fakat bunun için
sizin onayınıza ihtiyacım var. Ona hiçbir faydasının olmadığından
eminim. Haydi, sevgili dostum, bana bu yetkiyi
verin. Dostumun kızının hatırı için sevgili Manette! "
İçinde ne büyük mücadeleler verdiğini görmek çok tuhaftı.
"Peki, kızının hatırına öyle olsun; onaylıyorum. Fakat
ben olsam, bu işi onun yanında yapmazdım. O yokken kaldırın;
bırakın, yokluğunda eski dostunu özlesin."
Mr. Lorry bu şartı dünden razıymış gibi kabul etti ve konuşma
sona erdi. O günü kırlarda geçirdiler ve Doktor epey
kendine geldi. Ondan sonraki üç gün keyfi gayet yerindeydi,
on dördüncü günse Lucie ve kocasına katılmak için yola
çıktı. Mr. Lorry, Doktor'un sessizliğe gömüldüğü dönemi
açıklayabilmek adına aldıkları tedbiri ona anlatmış, şüphelenmemesi
için Lucie'ye mektup yazdıklarını söylemişti.
Doktor'un evden ayrıldığı günün gecesinde Mr. Lorry,
elinde bir balta, testere, keski ve çekiçle, elinde bir lamba
taşıyan Miss Pross'la birlikte Doktor'un odasına girdi. Mr.
Lorry orada, kapalı kapılar ardında, gizemli bir biçimde ve
bir miktar suçluluk duyarak ayakkabı tezgahını paramparça
ederken, Miss Pross da sanki bir cinayete yardakçılık ediyormuşçasına
ona lamba tutuyordu, aslına bakılırsa, o nemrut
haliyle bu işe gayet uygundu. Paramparça edilmiş olan
tezgah hiç vakit kaybetmeden mutfaktaki ateşte yakıldı;
aletler, ayakkabılar ve deri parçalarıysa bahçeye gömüldü.
Tüm bu imha işlemi ve bu gizli saklılık, Mr. Lorry ve Miss
Pross'un dürüst kafa yapılarına öyle aykırıydı ki, eylemleri
gerçekleştirip kalıntıları yok ederken, kendilerini korkunç
bir suç işlemiş gibi hissediyor ve öyle bir görüntü arz ediyorlardı.
263

Yirminci Bölüm
Bir Rica
Yeni evli çift eve döndüğünde, onları tebrik etmek için
ziyarete ilk gelen Sydney Carton olmuştu. Sydney Carton
geldiğinde, yeni evli çift eve gireli çok olmamıştı. Sydney
Carton'ın görünüşünde, tavır ve davranışlarında herhangi
bir iyileşme yoktu fakat Charles Darnay'in gözlemlediği kadarıyla
üzerine daha önce olmayan, hoş bir sadık dost havası
gelmişti.
Darnay'i pencerenin orada yakalayıp onunla kimse duymadan
konuşma fırsatı kolladı.
"Mr. Darnay, " dedi Carton, "keşke sizinle dost olabilsek.
"
"Zaten dost olduğumuzu sanıyordum. "
" Çok nazik bir insan olduğunuz için, nezaket icabı böyle
söylüyorsunuz fakat bence nezakete gerek yok. Keşke dost
olabilsek derken kastettiğim bu değildi. "
Charles Darnay her zamanki dost canlısı ve güler yüzlü
haliyle, ne demek istediğini sordu.
"İnanın, " dedi Carton gülümseyerek, " kendim durumun
gayet farkındayım fakat size ifade etmekte zorlanıyorum.
Yine de anlatmaya çalışayım. Her zamankinden daha fazla
sarhoş olduğum o meşhur akşamı hatırlarsınız. "
265
Charles Dickens
"Beni çok fazla içtiğinizi söylemeye zorladığınız bir meşhur
akşam hatırlıyorum. "
"Ben de hatırlıyorum. Bu tür durumların lanetini üzerimden
bir türlü atamıyorum, hiç aklımdan çıkmıyorlar.
Bu dünyadaki günlerim sona erdiğinde bunu dikkate alırlar
umarım. Korkmayın; vaaz falan vermeyeceğim. "
"Yok, hiç korkmuyorum. Açıksözlülüğünüz benim
açımdan zerre kadar korkutucu değil. "
"Ah, " dedi Carton konuyu geçiştiriyormuş gibi umursamaz
bir el hareketiyle. " O bahsi geçen sarhoş olduğum
akşam, -ki, sizin de bildiğiniz üzere, bu vakaların sayısı hayli
fazladır- sizi sevip sevmediğime dair tahammül sınırlarını
aşan şeyler söyledim. Bunları unutabilirsiniz umarım. "
" Çoktan unuttum gitti. "
"Yine nezaket icabı söylenen sözler! Mr. Darnay, benim
açımdan unutmak, sizin bahsettiğiniz kadar kolay bir şey
değildir. Ben o akşamı hiç unutmadım; sizin şu baştan savan
cevabınız da unutmama yardımcı olmuyor. "
"Baştan savdığımı düşünüyorsanız, bunun için sizden
özür dilerim, " dedi Darnay. Sizi içten içe kemirdiğini hayretle
gördüğüm, benim açımdan önemsiz bir konuyu kapatmaktan
başka bir niyetim yoktu. Size şerefim üzerine yemin
ederim ki, ben o meseleyi çoktan unuttum gitti. Zaten ortada
ne vardı ki Tanrı aşkına! Benim için o gün yapmış olduğunuz
onca iyilik dururken onu mu hatırlayacağım yani ? "
"İtiraf etmeliyim ki," dedi Carton, "sizin iyilik dediğiniz
şeyler benim açımdan meslek icabı yapılan zırvalardan
ibarettir. Size ne olduğu umurumda bile değildi. Dikkatinizi
çekerim; geçmiş zaman kullanıyorum. "
"Yaptığınız şeyi hafife alıyorsunuz," diye cevap verdi
Darnay. "Bu sefer siz baştan savmak ister gibisiniz ama bu
cevabınız için sizinle tartışmayacağım. "
"Gerçek bu Mr. Darnay, inanın bana! Neyse, asıl konuşmak
istediğim konudan saptım; arkadaş olmamızdan
266
İki Şehrin Hikayesi
bahsediyordum. Beni tanıyorsunuz; benim, diğerleri gibi
yükseklerden uçmayı beceremediğimi bilirsiniz. Bu konuda
şüpheniz varsa Stryver'a sorun, o da aynı şeyi söyleyecektir. "
" Onun yardımı olmadan, kendi kendime bir hükme varmayı
tercih ederim. "
"Ne güzel! Her halükarda benim, hayatı boyunca kimseye
bir hayrı dokunmamış ve asla dokunmayacak olan aşağılık
bir köpek olduğumu biliyorsunuz. "
'"Asla dokunmayacak olan' kısmından emin değilim. "
" Ben eminim, bu konuda benim sözüme itibar etmelisiniz.
Neyse! Eğer böylesine beş para etmez ve kötü şöhretli
bir adamın evinize girip çıkmasına katlanabilecekseniz,
buraya girip çıkma ayrıcalığına sahip olabilmeyi isterim;
beni, işe yaramayan, (eğer birbirimize bu denli benzemiyor
olsaydık, 'çirkin' ifadesini kullanırdım) emektar olduğu için
varlığına tahammül edilen, kimsenin farkında bile olmadığı
bir mobilya parçası farz edin. Evinize girip çıkma iznini suiistimal
etmeyeceğimden eminim. Binde bir ihtimal, evinize
ancak yılda dört kere gelirim fakat böyle bir iznimin olduğunu
bilmek beni mutlu eder. "
" Gelmeye çalışırsınız, değil mi ? "
" Bu sözünüzden, burada yerimin olduğu sonucunu çıkarıyorum.
Teşekkür ederim Darnay. Size adınızla hitap etmek
için de izin isteyebilir miyim? "
"Elbette Carton, birbirimizi onca zamandır tanıyoruz
sonuçta. "
Bunun üzerine e l sıkıştılar ve Sydney oradan ayrıldı. Birkaç
dakika sonra, yine o her zamanki kayıtsız dış görünümüne
bürünmüştü.
Akşam o gittikten sonra, Charles Darnay, Miss Pross,
Doktor ve Mr. Lorry'ye aralarında geçen bu konuşmadan
genel hatlarıyla bahsetti ve Sydney Carton'ın asıl sorununun
özensizliği ve pervasızlığı olduğunu söyledi. Ondan
bahsederken ağır ve yaralayıcı sözler kullanmak gibi bir
267
Charles Dickens
niyeti yoktu; ona bakan herkesin kolaylıkla gözlemleyebileceği
şeyleri söylemişti.
Bu sözlerin, genç ve güzel karısının zihnini kurcalayacağını
hiç tahmin edememişti fakat herkes odalarına çekildiğinde,
karısını, alnı eskiden olduğu gibi yukarı kalkmış
ve derin çizgiler oluşmuş halde, kendisini beklerken buldu.
" Bu gece pek düşünceliyiz! " dedi Darnay onu kollarıyla
sararken.
"Evet, sevgili Charles," dedi Lucie ellerini göğsüne koyup
dikkatli ve sorgulayan bakışlarını ona dikerek; " bu
gece pek düşünceliyiz çünkü zihnimizi kurcalayan bir şey
var. "
"Nedir o canım Lucie? "
" Bana tek bir soru bile sormayacağına söz verir misin? "
"Söz vermek mi ? Sevgilime veremeyeceğim bir söz olabilir
mi ? "
Bir eliyle karısının yanağına düşen altın saçlarını kenara
çekerken, diğer elini kendisi için çarpan yüreğin üzerine
koymuşken başka türlüsü düşünülebilir miydi ki ?
"Bence zavallı Mr. Carton, senin bu akşam sergilediğinden
daha fazla anlayışı ve saygıyı hak ediyor. "
" Öyle mi canım? Neden peki ? "
"Bana sormaman gereken şey buydu işte! Bunu hak ettiğini
düşünüyor ve biliyorum. "
" Biliyorsan, benim açımdan yeterli. Peki n e yapmamı
istiyorsun hayatım ? "
"Senden ona karşı daima yüce gönüllü olmanı ve kusurlarını
hoş görmeni istiyorum, sevgilim. Onun, nadiren açığa
çıkardığı bir yüreğinin olduğuna ve bu yürekte yaralarının
olduğuna inanmanı istiyorum. Ben onun yüreğinin kanadığına
şahit oldum sevgilim. "
Charles Darnay şaşkın bir biçimde, " Ona karşı yanlış
bir davranışım olmuşsa, gerçekten çok üzülürüm. Onun
öyle biri olabileceğini hiç düşünemezdim. "
268
İki Şehrin Hikayesi
" Canımın içi, o öyle biri. Artık iflah olacağını da sanmıyorum;
ne karakterinde ne de kaderinde hiçbir şeyin düzelme
umudu yok. Fakat yine de, onun iyi, incelikli hatta
muhteşem işler yapma potansiyeline sahip olduğuna inanıyorum.
"
Bu kaybolmuş adama duyduğu naif inancıyla öylesine
güzeldi ki Lucie, kocası onu saatlerce seyredebilirdi.
" Canım sevgilim, " dedi Lucie ve kocasına iyice sokuldu.
Başını göğsüne yaslayıp gözlerine bakarak, " Bizim bu büyük
mutluluğumuzla ne kadar güçlü olduğumuzu, onunsa mutsuzluğuyla
ne kadar zayıf olduğunu unutma! " diye ekledi.
Bu yakarış onu canevinden vurmuştu. "Unutmayacağım
canımın içi. Hayatım boyunca aklımda tutacağım. "
Altın saçlı yüze doğru eğildi, gül dudakları dudaklarına
değdirdi ve onu kollarıyla sımsıkı sardı. O sırada karanlık
sokaktan geçmekte olan harap bir gezgin, Lucie'nin masum
sözlerini duysa, sevgi dolu kocasının öperek sildiği, mavi
gözlerinden akan merhamet gözyaşlarını görseydi, bütün
gece ağlardı ve dudaklarından bir kez daha şu sözler dökülürdü:
" Onun o güzel, merhametli yüreğini koru Tanrım! "
269

Yirmi Birinci Bölüm
Yankılanan Ayak Sesleri
Doktor'un yaşadığı köşe başının, seslerin yankılanması
açısından mükemmel bir yer olduğu daha önce belirtilmişti.
Lucie, kocasını, babasını, kendisini ve yakın dostu olan yaşlı
dadısını, huzurlu yaşamları içinde birbirine bağlayan o altın
ipliği harıl harıl sararken, dinginlikle çınlayan köşe başındaki
evinde oturmuş, yılların ayak seslerini dinliyordu.
Mutlu bir yeni evli hanım olmasına rağmen, önceleri, nakışının
elinden yavaş yavaş kaydığı ve gözlerinin dolduğu
zamanlar çok oluyordu. Belli belirsiz olmasına, çok uzaklardan
gelmesine ve zar zor duyulmasına rağmen, yankılanan o
seslerde, yüreğini kıpır kıpır eden bir şeyler vardı. Umutların
yanı sıra şüpheler de kanat çırpıyordu yüreğinde; umudu,
henüz tatmadığı bir sevgiye dairdi, şüpheleriyse, yaşamaya
devam edemeyip bu yeni mutluluğun tadını çıkaramamaya
dairdi; bu umut ve şüpheler göğsünü ikiye bölüyordu sanki.
Yankılanan seslerin arasında, genç yaşında, vakitsiz girdiği
mezarına yaklaşan ayak seslerini de duyuyordu; geride kalan
perişan, yaslı kocasını düşündükçe gözyaşları sel olup
akıyor, deli dalgalara dönüyordu.
Fakat o ilk günleri atlattı ve küçük Lucie'yi kucağına
aldı. Yaklaşmakta olan yankılara, minicik ayak sesleriyle bir
271
Charles Dickens
çocuğun cıvıl cıvıl ilk kelimeleri karışmıştı. Yankılanan sesler
ne kadar şiddetlenirse şiddetlensin, beşiğin yanı başındaki
taze anne, çocuğunun sesini yine de ayırt edebiliyordu. Yankılanan
sesler yaklaşmaya devam ederken, loş ev, bir bebeğin
gülüşüyle güneş görmüş gibi ışıl ışıl oluyordu; Lucie'nin
ne zaman başı sıkışsa sığındığı çocukların kutsal dostu,17 bebeğini
kollarına alıyor, onu annesi için kutsal bir mutluluğa
dönüştürüyordu.
Lucie, tüm aileyi birbirine bağlayan o altın ipliği harıl harıl
sararken ve kendi mutluluğunu ilmek ilmek etrafındaki
herkesin yaşam kumaşına işleyip çoğaltırken, yılların yankılarında
duyduğu yalnızca dostane ve teskin edici seslerdi.
Kocasının ayak sesleri güçlü ve müreffehti, babasınınkilerse
kendinden emin ve hakkaniyetli. Miss Pross'unkilerse,
ancak kırbaçla ehlileşen, burnundan soluyarak bahçedeki
çınar ağacının altındaki toprağı eşeleyip ortalığı birbirine
katan asi bir atınki gibi yankılanıyordu!
Ara sıra hüzünlü sesler de duyulmuyor değildi fakat
seslerin hiçbiri acımasız ya da hoyrat değildi. Hatta, küçük
oğlu, kafasını koyduğu yastığın üzerinde, kendisininki gibi
altın saçları bir hale gibi dururken, bitkin yüzünde ışıl ışıl bir
gülümsemeyle, "Anneciğim, babacığım, sizden ve güzel kız
kardeşimden ayrılmak zorunda olduğum için çok üzgünüm;
fakat beni çağırıyorlar, gitmem gerekiyor! " deyip, kendisine
emanet edilen ruh kollarının arasından kayıp giderken
bile, annesinin yanaklarından süzülen yaşlar keder gözyaşları
değildi. " Bırakın çocuklar bana gelsin, onlara engel
olmayın. " 18 Onlar cennetteki Babamızın yüzünü görecekler.
Babamız onları korusun!
Böylelikle, yankılanan seslere, bir meleğin kanat çırpma
sesleri de karışmış oldu; bu sesler dünyevi değildi, cennetin
nefesini barındırıyorlardı. Bahçedeki küçük mezarın başın-
17 Hazreti İsa. (ç.n.)
18 Yeni Ahit, Luka, 1 8 . (ç.n.)
272
İki Şehrin Hikayesi
da esen rüzgarların iç çekişleri de bu seslere katıldı ve hepsi
birden -sanki bir yaz günü, kumun üzerinde uyuyakalmış
bir denizin dingin mırıltısı gibi- Lucie'nin kulağına geldi. O
sırada Küçük Lucie, gülünç bir telaşla sabah faaliyetlerini
tamamlıyor ya da annesinin dizinin dibinde bebeğini giydirirken
benliğine işlemiş olan iki şehrin dilinde bıcır bıcır
konuşuyordu.
Sydney Carton'ın ayak sesleriyse nadiren yankılanıyordu.
O eve davetsiz gelebilme ayrıcalığını yılda en fazla altı
kez kullanıyor, tıpkı eskiden olduğu gibi akşamları onlarla
oturuyordu. Oraya asla şarapla demlenmiş vaziyette gelmiyordu.
Yankıların arasında, Carton hakkında kulaktan kulağa
fısıldanan bir şeyin yankısı vardı ki, bu, uzun yıllardır
fısıldanagelen bir şeydi.
Dünyada hiçbir erkek, asla kavuşamayacağını bildiği bir
kadını onun sevdiği gibi sevemez, sevdiği kadının bir eş ve
anne olduğunu bildiği halde, onu böylesine temiz duygularla
fakat kararlı bir biçimde sevmeye devam edemezdi. Lucie'nin
çocukları bile ona sempati besliyorlardı, belki de sezgisel olarak
ona acıyorlardı. Bunlar, yankıların bile dillendiremediği,
gizli ve incelikli sezgilerdi fakat yine de varlıkları inkar edilemezdi.
Carton, küçük Lucie'nin tombik kollarını açtığı ilk
yabancıydı ve küçük kız büyürken bu özel yerini hep muhafaza
etti. Küçük oğlansa ölüm döşeğinde bile ondan bahsetmiş,
"Zavallı Carton! Onu benim için öpün," demişti.
Mr. Stryver ise bulanık suda yol almaya çalışan kocaman
bir tekne gibi, hukuk alanında omuz atmak suretiyle ilerlemeye
devam ediyor, faydalı arkadaşını da teknenin kıçına
bağlanmış bir kayık misali ardından sürüklüyordu. Nasıl ki
böyle muamele gören kayıkların yolculuğu daha zorlu geçer
ve çoğunlukla suyun altında seyahat ederlerse, Sydney
de hayatını bata çıka sürdürüyordu. Fakat alışkanlığın kolaylığı
ve gücü, maruz kaldığı her türlü utanç ve rezillikten
daha ağır basıyordu; bu yüzden de bu hayatı sürdürmeye
273
Charles Dickens
devam ediyor, nasıl ki gerçek bir çakal asla bir aslanın yerine
ulaşamazsa o da aslanın çakalı konumunu terk etmeyi aklından
bile geçirmiyordu. Stryver zengin olmuştu; hali vakti
yerinde, üç erkek çocuğu olan gösterişli bir dulla evlenmişti;
oğlanların kafalarında, dümdüz saçları dışında herhangi bir
parıltı belirtisi gösteren hiçbir şey yoktu.
Her zerresinden patronluk fışkıran Mr. Stryver, en mütecaviz
haliyle bu üç genci koyun gibi önüne katıp Soho'daki
sessiz köşe başına gitmiş, onları öğrenci olarak Lucie'nin
kocasına teslim etmiş ve "Merhaba ! Ailece gittiğiniz pikniklerde
yemeniz için size şu üç lokma peynir ekmeği getirdim
Darnay, " demişti. Sunduğu üç lokmanın reddedilmesi üzerine
öfkeden küplere binen Mr. Stryver, gençleri kendisi eğitmeye
karar vermiş, onlara, o özel öğretmen gibilerin sahip
olduğu dilenci kibrinden uzak durmayı tembih etmişti. Bir
de, şarabı fazla kaçırıp zilzurna sarhoş olduğu akşamlarda
Mrs. Stryver'ı karşısına alıp, bir zamanlar Mrs. Darnay'in
kendisini tavlamak için ne oyunlara başvurduğunu, kendisininse
kaçın kurası olduğunu ve yakalanmamak için muhteşem
taktikler uyguladığını anlatmayı adet edinmişti. içkinin
ve palavranın su olup oluk oluk aktığı davetlerde, barodan
arkadaşları, çok sık yalan söylediği için yalanlarına kendisinin
de inandığını ileri sürerek onu mazur görüyorlardı; bu
da halihazırda kötü olan eylemi daha da şiddetlendiriyor,
iyice çığrından çıkarıyordu. Bu durum, bu tür suçları işleyenleri
uygun ve tenha bir köşeye götürüp asmak gerektiği
düşüncesini haklı çıkarır gibiydi.
İşte bunlar, küçük kızı altı yaşına gelene dek Lucie'nin,
yankılanan köşe başında kah düşünceli, kah neşeli ve gülerek
kulak verdiği seslerdi. Çocuğunun ayak sesleri nasıl da
yüreğine işliyordu, babasının ayak sesleri nasıl da her daim
kendinden emin ve canlıydı, sevgili kocasınınkileriyse anlatmaya
gerek bile yoktu. Lucie'nin bilgece ve incelikli bir
tasarruf bilinciyle yönettiği, hiçbir şeyin israf edilmediği, bir
274
İki Şehrin Hiktıyesi
arada yaşadıkları evlerinde en küçük bir yankı bile kulağına
müzik gibi geliyordu. Babası, Lucie'ye, evlendikten sonra
kendisine bekarken olduğundan bile daha fazla düşkün olduğunu
( bu mümkün olabilirmiş gibi) defalarca söylemişti;
kocasıysa pek çok kereler, hiçbir görev ve sorumluluğun
Lucie'yi onu sevmekten ve ona yardım yardım etmekten
alıkoyamadığını söyleyip ona, "Hepimizin her şeyi olmanı
sağlayan sihirli gücün nedir sevgilim? Nasıl oluyor da hepimize
tek tek yetişebiliyorsun ve sanki işin başından aşkın
değilmiş gibi telaşsız olabiliyorsun? " diye sormuştu; işte tüm
bu sözler de Lucie'nin kulağında tatlı tatlı yankılanıyordu.
Fakat, tüm bu süre boyunca, bu köşe başında başka seslerin
de yankılandığı olmuştu; uzaklardan gelen tehditkar
uğultuların. Küçük Lucie'nin altı yaşına bastığı şu günlerde
uğultular felaket bir hal almıştı, sanki Fransa'da denizleri
köpürtüp kabartan korkunç bir fırtına vardı.
Bin yedi yüz seksen dokuz senesinin Temmuz ortalarında
bir gece, Mr. Lorry geç bir saatte Tellson'dan çıkıp onlara
geldi ve karanlık pencerenin önünde Lucie ve kocasının yanına
oturdu. Sıcak ve fırtınalı bir geceydi; üçü de yine burada
oturup şimşekleri seyrettikleri o pazar gecesini hatırlamışlardı.
Mr. Lorry kahverengi peruğunu geriye iterek, " Geceyi
Tellson'da geçirsem iyi olur diye düşünmeye başladım,"
dedi. " Bütün gün öyle çok işimiz vardı ki, bitince ilk ne
yapacağımızı, neresinden tutacağımızı bilemedik. Paris'te
müthiş bir tedirginlik var ve herkes bizden medet umuyor!
Oradaki müşterilerimiz, paralarını ve mülklerini ne yapıp
edip bir an önce bize emanet etmek istiyorlar. Bazılarında
paralarını İngiltere'ye gönderme çılgınlığı baş gösterdi. "
"Durum kötü görünüyor," dedi Darnay.
"Durumun kötü göründüğünü mü düşünüyorsun sevgili
Darnay? Haklısın fakat ardında ne tür bir mantığın olduğunu
bilmiyoruz. İnsanlar bazen gerçekten çok mantıksız
275
Charles Dickens
olabiliyorlar! Ben de dahil, Tellson'da çalışanların bir kısmı
artık iyice yaşlandı ve her zamankinin dışında bir çalışma
şeklini kaldıramayız. "
"Yine de, " dedi Darnay, "gökyüzünün ne kadar kasvetli
ve tehditkar olduğunun farkındasınızdır. "
"Elbette farkındayım," diye onayladı Mr. Lorry,
Darnay'in her zamanki neşesinin olmadığına ve mızmızlandığına
kendini ikna etmeye çalışıyor gibiydi. "Fakat bu uzun
ve yorucu günün ardından huysuzluk etmeye kararlıyım.
Manette nerede? "
O sırada karanlık odaya giren Doktor, "İşte burada,"
diye yanıt verdi.
"Evde olduğunuza sevindim; etrafımı sarmalayan koşuşturma
ve içime doğan kötü hisler yüzünden yok yere gerildim.
Dışarı çıkmıyorsunuzdur umarım. "
"Hayır, çıkmıyorum, isterseniz tavla oynayalım, " dedi
Doktor.
"Doğruyu söylemek gerekirse pek içimden gelmiyor. Bu
gece pek sizinle rekabet edecek havada değilim. Çay tepsisi
hala burada mı Lucie ? Göremedim de. "
"Tabii ki, siz geleceksiniz diye kaldırmadık. "
"Teşekkür ederim canım. Bir tanecik kızımız yattı mı ? "
"Evet, mışıl mışıl uyuyor. "
"Harika, her şey yolunda! Tanrı'ya şükürler olsun ki burada
her şeyin yolunda olmaması için hiçbir sebep yok. Fakat
zor bir gün geçirdim ve artık eskisi gibi genç de değilim.
Çayımı mı getirdin canım? Teşekkür ederim. Haydi sen de
gelip yanımıza otur da, hakkında teoriler ürettiğin şu yankıları
dinleyelim. "
"Teori değil, yalnızca hayal. "
"Peki, hayal olsun o zaman benim bilge kuşum, " dedi
Mr. Lorry Lucie'nin eline hafifçe vurarak. "Ne kadar çok
yankı var ve sesleri ne kadar da yüksek, öyle değil mi ? Dinlesenize!
"
276
İki Şehrin Hikayesi
Bu küçük grup Londra'daki karanlık pencerenin önünde
otururken, çok uzaklardaki Saint Antoine' dan öfkeli ayak
sesleri yükseliyordu; bu pervasız, gözü dönmüş, tekinsiz
ayak sesleri, bir insanın hayatına bir kez daldığında, bıraktıkları
kan kırmızı lekeler bir daha kolay kolay çıkmazdı.
Saint Antoine o sabah, ileri geri salınan devasa ve karanlık
bir korkuluk tarlası gibiydi; hareket halindeki kafaların
üzerindeki güneş ışıkları ara ara çelik kılıç ve süngülere vurup
onları parıldatıyordu. Saint Antoine'ın gırtlağından korkunç
bir kükreme sesi geldi; havaya kalkmış çıplak kollar,
kış rüzgarında kuruyup kalmış ağaç dallarından oluşan bir
orman gibiydi adeta; o parmaklar, yerin ne kadar altından
ya da ne kadar uzaktan fırlatılmış olurlarsa olsunlar, kendilerine
atılan tüm silahları -ya da silahı andıran her şeyi- havada
yakalayıp sımsıkı kavrıyorlardı.
Bu silahları onlara kimler temin ediyordu, buraya nereden
gelmişlerdi, her şey ilk nasıl başlamıştı, kafa yığınlarının
üzerinde bir tür şimşek gibi zangırdayan çok sayıdaki bu
kırık dökük silah onlara hangi yoldan ulaşmıştı, güruhun
içinde bunların cevabını bilen tek kişi yoktu. Diğer yandan,
tüfeklerin yanı sıra fişekler, barutlar, top mermileri, demir
ve tahta sopalar, bıçaklar, baltalar, mızraklar ve çığrından
çıkmış bir dehanın can havliyle keşfedebildiği ya da yaratabildiği
her türlü silah kalabalığa pay ediliyordu. Eli boş
kalanlarsa, kanayan elleriyle, duvarlardan taşları ve tuğlaları
söküyorlardı. Saint Antoine'daki her bir yürek ve her bir
nabız hummalı bir şiddetle ve hararetle atıyordu. Herkes canını
hiçe sayıyordu ve gerektiği taktirde canlarını feda etmek
için, sanki karasevdaya düşmüşlercesine, büyük bir tutkuyla
hazır bekliyorlardı.
Hani, kaynayan suyun oluşturduğu girdabın bir merkez
noktası vardır ya, işte aynı o misal, tüm bu çılgınlık girdabının
merkezi de Defarge'ın meyhanesiydi; kazanda birer
damladan ibaret olan her bir insan, tepeden tırnağa barut
277
Charles Dickens
tozuna batmış, kan ter içinde sağa sola emirler yağdıran,
silah dağıtan, bir adamı geri çekip yerine diğerini koyan, silahları
birinden alıp diğerine veren, o hengamede canhıraş
çalışıp didinen Defarge'ın girdabına kapılıp gitmeye dünden
razıydılar.
"Sen yanımda kal Jacques Üç," diye bağırdı Defarge,
"Jacques Bir ve Jacques İki, siz de dağılın ve toplayabildiğiniz
kadar vatansever toplayın ve başlarına geçin. Karım
nerede? "
"İyi, sonunda beni görebildin demek! " dedi madam, her
zamanki gibi soğukkanlıydı fakat bugün örgü örmüyordu.
Madamın dirençli sağ elinde, yumuşak malzemeler yerine
bir balta, kemerindeyse bir tüfekle, amansız bir bıçak vardı
bu sefer.
"Nereye gidiyorsun karıcığım? "
"Şimdilik seninle geliyorum," dedi madam, "fakat az
sonra beni kadınların başında göreceksin. "
"Haydi o zaman! " diye bağırdı Defarge gürleyen sesiyle.
"Vatanseverler, dostlar, artık hazırız! Hedefimiz Bastille!
İleri! "
Sanki Fransa' da alınan her bir nefes, tiksinti uyandıran o
kelimenin etkisiyle bir kükreyişe dönüşmüştü; etten kemikten
insan denizi dalga dalga kabarıp, katman katman yükselerek
şehri o noktaya sürüklemişti. Çanlar çalınıp davullar
gümbürderken, deniz hırçınca kabarıp yeni yarattığı sahilini
döverken saldırı başladı.
Derin hendekler, bir çift asma köprü, heybetli taş duvarlar,
sekiz adet devasa kule, toplar, tüfekler, ateş ve duman ...
Meyhaneci Defarge alevlerin ve dumanların içinde -sanki
deniz, onu sürükleyerek topun başına geçirmişti de, o da hemen
o anda bir topçuya dönüşüvermişti- tam iki vahşet dolu
saat boyunca, kahraman bir asker gibi cansiperane savaştı.
Derin bir hendek, bir asma köprü, heybetli taş duvarlar,
sekiz adet devasa kule, toplar, tüfekler, ateş ve duman ...
278
İki Şehrin Hikayesi
Asma köprülerin biri çökertildi! "Haydi yoldaşlar, ha gayret!
Jacques Bir, Jacques İki, Jacques İki Bin, Jacques Beş Bin
İki Yüz; melekler ya da şeytanlar adına -artık hangisini tercih
ediyorsanız- davranın! "
"Kadınlar yanıma gelsin! " diye bağırdı karısı. " Orayı ele
geçirdiğimizde biz de erkekler gibi adam öldürebiliriz! " Bunun
üzerine, tiz ve kana susamış çığlıklarla bir kadın ordusu
ona doğru ilerlemeye başladı; ellerindeki silahlar türlü türlüydü
belki ama hepsinde ortak olan silah, açlık ve intikam
duygusuydu.
Top, tüfek, ateş ve duman ... Fakat derin hendek, asma
köprü, heybetli taş duvarlar ve sekiz adet devasa kule hala
yerli yerindeydi. Yaralanıp düşenler yüzünden öfkeyle kabaran
insan denizinde ufak tefek değişiklikler oluyordu. Işıklar
saçarak patlayan silahlar, alev alev yanan meşaleler, üzerinde
duman tüten, ıslak saman yüklü at arabaları, komşu
barikatlarda, dört bir yana karşı sürdürülen çetin mücadele,
çığlıklar, yaylım ateşleri, küfürler, lanetler, kendini zerre
kadar esirgemeksizin ortaya konan cesaret, patlama sesleri,
şangırdamalar, çatırdamalar, etten kemikten insan denizinin
öfkeli sesleri ... Fakat derin hendek, asma köprü, heybetli taş
duvarlar ve sekiz adet devasa kule hala yerli yerindeydi ve
meyhaneci Defarge fazla kullanılmaktan iyice kızışmış topunun
başında, dört vahşet dolu saat boyunca kaldı.
Kalenin içinden bembeyaz bir bayrak sallandırıldı ve öfkeli
uğultunun şiddetinden zar zor duyulup anlaşılan bir görüşme
gerçekleştirildi. İnsan denizi birdenbire daha da kontrolsüzce
kabarıp genişleyerek meyhaneci Defarge'ı, asma
köprüden ve heybetli dış duvarların üzerinden aşırıp teslim
olan sekiz devasa kulenin arasına sürükledi.
Onu önüne katıp sürükleyen okyanusun gücü öylesine
karşı konulmazdı ki Defarge, Bastille'in dış avlusuna varana
kadar, sanki Güney Denizi'nin dalgalarıyla boğuşuyormuş
gibi, ne soluk alabilmiş ne de kafasını döndürebilmişti. Av-
279
Charles Dickens
luya vardığında, sırtını duvarın köşesine yaslayıp etrafına
bakınmaya çalıştı. Jacques Üç yakınındaydı, Madam Defarge
hala kadınların bir kısmının başındaydı ve uzaktan görüldüğü
kadarıyla, bıçağı hala elindeydi. Dört bir yanda bir
hengame, bir bayram sevinci, kulakları sağır eden, çılgınca
bir karmaşa ve inanılmaz bir gürültü vardı; buna rağmen,
bir yandan da öfkeli bir pantomim oynanıyordu.
"Mahkumlar! "
"Kayıtlar! "
"Gizli hücreler! "
"İşkence aletleri! "
"Mahkumlar! "
Tüm bu haykırışların ve her kafadan çıkan on bin türlü
farklı sesin arasında, bir insan, zaman ve mekan sonsuzluğuymuşçasına
içeri hücum eden denize en fazla hakim olan
haykırış "Mahkumlar! " olmuştu. En öndeki dalgalar, hapishane
görevlilerini sürükleyip, açılmadık tek bir kuytu
köşenin kalması halinde onları hemen oracıkta öldürmekle
tehdit ederken, Defarge güçlü eliyle görevlilerden birinin
göğsüne yapıştı -elinde yanan bir meşale tutan, bembeyaz
saçlı bir adamdı- ve adamı, diğerlerinden ayırıp kenara çekerek
duvarla kendi gövdesi arasına sıkıştırdı.
" Bana Kuzey Kulesi'ni göster! " dedi Defarge. " Çabuk ! "
"Benimle gelirseniz, " diye cevap verdi adam, "memnuniyetle
gösteririm. Fakat orada kimse yok."
"Kuzey Kulesi, Yüz Beş ne anlama geliyor? " diye sordu
Defarge. " Çabuk söyle! "
"Anlamı mı mösyö ? "
"Bu bir mahkum m u yoksa mahkumun kaldığı hücre
mi ? Ya da seni hemen şuracıkta geberteyim mi ? "
Yanlarına gelen Jacques Üç karga gibi sesiyle, " Gebert
onu ! " diye bağırdı.
" Orası bir hücre mösyö. "
" Göster bana orayı! "
280
İki Şehrin Hikayesi
"Bu taraftan gelin o zaman. "
Her zamanki gibi yine bir şeyler aşeriyormuş gibi görünen
ve girilen diyaloğun kan vadetmeyen bir hal almış olmasından
ötürü belirgin bir hayal kırıklığı yaşayan Jacques Üç,
gardiyanın koluna yapışmış olan Defarge'ın koluna yapışmıştı.
Bu kısacık konuşma süresince iyice birbirlerine yaklaşıp
kafa kafaya vermiş olmalarına rağmen birbirlerini zar
zor duyuyorlardı; etten kemikten okyanus, kaleyi istila edip,
avlulara, koridorlara, merdivenlere dolarken muazzam bir
gürültü çıkarıyordu. Okyanus, dış duvarları da boğuk ve derinden
gelen bir uğultuyla dövüyordu; ara ara o hengamenin
içinden farklı bazı sesler çıkıp havaya karışıyordu.
Defarge, gardiyan ve Jacques Üç birbirlerine kollarından
bağlanmış halde ve olanca hızlarıyla, hiç gün ışığı değmemiş
kasvetli mahzenlerden, karanlık inlerin ve kodeslerin çirkin
kapılarının önlerinden geçerek bir mağaraya iniyorlarmış hissi
uyandıran merdivenlerden aşağı inip, sonra da merdivenden
ziyade kurumuş şelaleleri andıran taş ve tuğla yığınlarını
tırmandılar. Ara ara, özellikle de başlarda, insan seline kapılıp
sürüklenmişlerdi fakat inişi tamamlayıp da döne döne kuleyi
tırmanmaya başladıklarında artık tamamen kendi başlarınaydılar.
Etrafları güçlü, kalın duvarlar ve kemerlerle çevrili
olduğundan, kalenin hem içinde hem de dışında devam eden
fırtınanın sesi artık boğuk ve alçak geliyordu; sanki az önce
maruz kaldıkları sesler işitme yetilerini yok etmişti.
Gardiyan, alçak bir kapının önünde durdu, şıngırdama
sesiyle anahtarı kilide sokup kapıyı yavaşça açtı ve hepsi kafalarını
eğmiş içeri girerlerken:
"Kuzey Kulesi, Yüz Beş! " dedi.
Duvarın tepesinde küçük, demir parmaklıklı camsız bir
pencere vardı; pencerenin önünde taş bir paravan olduğu
için, gökyüzü ancak yere iyice çömelip yukarı bakınca görülebiliyordu.
Birkaç adım ötede, önü kalın demir ızgarayla
kapatılmış küçük bir baca vardı. Şöminenin tabanında
2 8 1
Charles Dickens
eskiden kalma, kuş tüyünü andıran odun külleri vardı. Bir
sandalye, bir masa, bir de içi saman dolu bir yatak vardı.
Kararmış dört duvar vardı, duvarlardan birinde de paslı bir
demir halka asılıydı.
"Meşaleyi duvarlarda yavaşça gezdir de görebileyim, "
dedi Defarge gardiyana.
Adam kendisine söyleneni yaptı, Defarge da ışığı gözleriyle
dikkatlice takip etti.
"Dur! Şuraya bak Jacques! "
Duvardaki yazıyı her zamanki açgözlü haliyle okudu ve
karga gibi sesiyle, "A. M. ! " diye bağırdı Jacques.
Defarge baruta bulanmış simsiyah işaretparmağını harflerin
üzerinde gezdirerek, "Alexandre Manette, " diye fısıldadı
Jacques'ın kulağına. "Bak, buraya da 'zavallı bir doktor'
yazmış. Bu taşa günleri çentik atan da hiç şüphesiz oydu. O
elindeki ne? Levye mi? Hemen bana ver onu ! "
Defarge, tüfeğinin ateşleme çubuğunu hala elinde tutuyordu.
Ani bir hareketle elindeki tüfeği, levyeyle değiş tokuş
ederek tahtakurularının kemirdiği masa ve sandalyeyi bir iki
vuruşla paramparça etti.
Gardiyana öfkeyle, "Işığı daha yukarıya tut! " diye bağırdı.
"Şu parçaları dikkatlice incele bakalım Jacques! Ne var,
iyice bak. Al şu bıçağımı," diyerek bıçağını fırlattı. "Yatağı
deş ve samanların içine bak. Sana ışığı yukarı tut dedim! "
Gardiyana tehditkar bir bakış fırlatarak şöminenin içine
girip yukarıdaki bacayı inceledi, elindeki levyeyle bacanın
kenarlarına vurarak üzerindeki demir ızgarayı kaldırmaya
çalıştı. Kısa bir süre sonra bacadan kireç ve toz dökülmeye
başlayınca, yüzüne gelmesin diye kafasını çevirdi. Dökülen
kireç ve tozu, eskiden kalma odun küllerini ve bacadaki, belki
de kendi levyesinin sebep olduğu küçük oyuğu elleyerek
dikkatlice inceledi.
"Tahtaların ve samanların arasında hiçbir şey yok mu
Jacques ? "
282
İki Şehrin Hikdyesi
"Hiçbir şey yok. "
"Hepsini hücrenin ortasına yığalım. Hey sen, yak bakalım
şunları! "
Gardiyan küçük yığını tutuşturunca harlı alevler yükselmeye
başladı. Yığını orada yanar halde bırakıp tekrar alçak
kemerli kapıdan eğilerek geçtiler ve yine aynı yolu takip ederek
avluya döndüler. Aşağı indikçe işitme yetilerini yeniden
kazanıyorlardı sanki ve işte nihayet yine o öfkeli insan selinin
arasındaydılar.
Öfkeli kalabalık sağa sola koşuşturarak Defarge'ı arıyordu.
Tüm Saint Antoine halkı, Bastille'i savunup insanları
vuran hapishane müdürünün, meyhanecinin gözetimine verilmesi
için yaygara koparıyordu. Aksi takdirde onu yargılanmak
üzere Hôtel de Ville'e19 götürmek mümkün olmayacaktı.
Aksi takdirde, hapishane müdürü kaçacak ve halkın
-yıllar süren değersizlikten sonra birdenbire değer kazanankanı
yerde kalacaktı.
Kırmızı işlemeli gri paltosuyla göze çarpan asık suratlı
yaşlı müdürün etrafını çevreleyen uğultulu ihtiras ve mücadele
bulutunun içinde soğukkanlı kalabilen tek bir kişi
vardı; o da bir kadındı. "Bakın, kocam geliyor işte ! " diye
bağırdı Defarge'ı işaret ederek. " Bakın, Defarge! " Asık suratlı,
yaşlı hapishane müdürünün hemen yanı başında hiç kımıldamadan
durdu; Defarge ve diğerleri, adamı sokakların
içinden çekiştirerek götürürlerken de adamın yanı başından
bir an olsun ayrılmadı; varılacak yere yaklaşılıp da insanlar
adamın arkasından vurmaya başladıklarında da yanı başından
bir an olsun ayrılmadı; bıçak ve yumruk darbeleri sağanak
olup adamın üzerine yağarken de yanı başından bir an
olsun ayrılmadı; adam cansız yere yığıldığındaysa, madam
aniden harekete geçti ve boynuna ayağıyla bastırıp, nicedir
hazır bekleyen amansız bıçağıyla adamın kafasını bedeninden
ayırdı.
19 Belediye Binası. (ç.n.)
283
Charles Dickens
Saint Antoine'ın o korkunç fikrini, ne olduğunu ve neler
yapabileceğini ispat etmek adına sokak lambalarına lamba
yerine insan asma düşüncesini hayata geçireceği gün
gelmişti. Saint Antoine'ın kanı iyiden iyiye hızlı akmaya
başlamış, tansiyonu iyice yükselmişti; demir yumrukla inşa
edilen zorbalığın ve hükümranlığın kanı -hapishane müdürünün
cansız bedeninin yattığı Hôtel de Ville basamaklarından
aşağıya- akıtılmış, akan kan, kafasını koparmadan
önce adamın bedenini sabitlemek için üzerine basan Madam
Defarge'ın ayakkabılarının tabanına bulaşmıştı. Başka
öldürme yöntemleri arayarak etrafına bakındıktan sonra,
"Şuradaki lambayı aşağı indirin! " diye haykırdı Saint Antoine;
" İşte onun askerlerinden biri, onu buraya nöbetçi bırakalım!
" Asker direkte sallanırken, deniz yeniden köpürüp
harekete geçti.
Dalga dalga kabarıp önüne çıkanı yok eden bu kara ve
tehditkar denizin derinliği henüz tam anlamıyla anlaşılmamıştı,
gücüyse henüz bilinmiyordu. Hiddetle kabaran bu
amansız deniz, nesneleri, intikam çığlıklarını ve merhametin
yumuşaklığından yoksun, acıyla katılaşmış yüzleri şiddetle
bir o yana bir bu yana çalkalıyordu.
Bu vahşi ve öfkeli yüzlerden oluşan okyanusta, diğerlerinden
tamamen farklı görünen, yedişerliden iki grup vardı
ki, daha önce hiçbir denizde onlar kadar akıllara kazınan enkaza
rastlanmamıştır. Mezarlarını darmadağın eden fırtınanın
etkisiyle serbest kalan yedi mahkum havaya kaldırılmış,
başların üzerinde taşınıyordu; bu yedi yüzün hepsi korkmuş,
kaybolmuş ve şaşkın haldeydi; sanki kıyamet günü gelmişti
de etrafta sevinç gösterilerinde bulunanlar kayıp ruhlardı.
Diğerlerinden daha da yukarıda taşınan diğer yedi kişi, yedi
ölü yüzse düşük gözkapakları ve aralık gözleriyle kıyamet
gününü bekliyor gibiydiler. Kayıtsız yüzlerdi bunlar; duyguları
tamamen yok olmamışsa da sanki donup kalmış gibiydi.
Sanki dehşet dolu bir bekleyişin ardından düşük gözkapak-
284
İki Şehrin Hikayesi
lan aniden açılıverecek ve kanı çekilmiş dudaklarıyla tanıklık
edeceklerdi: " BUNU SİZ YAPTINIZ! "
Serbest kalan yedi mahkum, mızrakların ucuna geçirilmiş
yedi kanlı kafa, sekiz heybetli kuleli lanetli kalenin anahtarları,
eski mahkumlardan artakalan mektuplar ve diğer
hatıralar, çoktan göçüp gitmiş kırık kalpler ve buna benzer
pek çok şey, bin yedi yüz seksen dokuz senesinin Temmuz
ortalarında Saint Antoine'ın rap rap yankılanan ayak seslerine
Paris sokakları boyunca eşlik etti. Tanrı vere de, Lucie
Darnay'in korkuları gerçek çıkmasın ve bu ayaklar onun
yaşamından uzak olsun! Bu ayaklar öylesine pervasız, gözü
dönmüş ve tekinsiz ki; Defarge'ın meyhanesinin önünde fıçının
kırılmasından yıllar sonra yeniden kan kırmızıya boyanan
sokakların temizlenmesi hiç de kolay olmayacak.
285

Yirmi İkinci Bölüm
Deniz Kabarmaya Devam Ediyor
Yorgunluktan bitap düşmüş Saint Antoine halkının, katı
ve acı ekmeğini kardeşçe kucaklaşmalar ve kutlamalarla
yumuşatabildiği, bayram coşkusuyla geçen yalnızca tek bir
haftası olabilmişti; bu esnada Madam Defarge her zamanki
gibi tezgahının başında oturmuş, müşterileri kolaçan ediyordu.
Madam Defarge kafasına gül takmamıştı çünkü o büyük
casus kardeşler topluluğu, o kısacık haftada bile, Saint
Antoine'ın azizin insafına güvenme konusunda tedbiri elden
bırakmamayı öğrenmişti. Sokaklar boyunca sıra sıra uzanan
lambalar uğursuz uğursuz sallanıyordu.
Madam Defarge kollarını göğsünde kavuşturarak oturmuş,
sabahın ışığında ve sıcaklığında meyhaneyi ve sokağı
izleyerek düşüncelere dalmıştı. Sokakta da, meyhanede de
pislik ve sefalet içinde aylak çeteleri vardı; fakat artık biçareliklerinin
üzerine bir güç tacı kuşanmış gibiydiler. En perişan
kafadaki en yırtık pırtık kukuleta bile bir tür önem arz
ediyordu; sanki etraftakilere şöyle diyordu: "Şu kukuletayı
takan ben, hayatta kalmanın ne zor olduğunu gayet iyi biliyorum.
Peki ya sen, şu kukuletayı takan benim, senin canını
ne denli kolay alabileceğimi biliyor musun? " Daha önceleri
işsiz güçsüz gezen her bir sıska, çıplak kolun artık yapacak
287
Charles Dickens
bir işi vardı; yumruk olup inebilirdi. Örgü ören kadın parmakları
artık tehlikeliydi; parçalayabileceklerini deneyimleyerek
öğrenmişlerdi. Saint Antoine'ın genel görünüşünde bir
değişiklik vardı; bu görüntü, yüzlerce yıl süren çekiç darbeleriyle
oluşmuştu ve son darbeler, ifade üzerinde son derece
kalıcı etkiye sahip olmuştu.
Madam Defarge, tam da Saint Antoine kadınlarının liderinde
olması arzu edilen sessiz bir onaylamayla oturmuş bu
yeni görüntüyü gözlemliyordu. Kız kardeşlerinden biri yanı
başında örgü örüyordu. Açlıktan bir deri bir kemik kalmış
bir manavın kısa boylu, tombulca karısı ve iki çocuk annesi
olan bu kadına, teğmen rütbesinin yanı sıra bir de onurlandırmak
amacıyla "İntikamcı" ismi layık görülmüştü.
"Dinleyin! " dedi İntikamcı Teğmen. "Kulak verin! Bakın
kim geliyor! "
Sanki Saint Antoine mahallesinin en dışından başlayıp
meyhanenin kapısına kadar çizgi halinde barut tozu serpilmiş
ve birden ateşlenmiş gibi, bir fısıltı dalgası kulaktan kulağa
hızla yayıldı.
"Defarge geliyor, " dedi madam. "Sessiz olun, vatanseverler!
"
Defarge nefes nefese içeri girdi, başındaki kırmızı şapkayı
çıkarıp etrafına bakındı. "Herkes dinlesin! " dedi madam
tekrar. "Defarge'ı dinleyin! " Defarge, kapının önünde biriken
merakla kocaman açılmış gözlerin ve aralanmış dudakların
karşısında durmuş, kesik kesik nefes alıp veriyordu;
meyhanenin içindekiler de ayağa fırlamışlardı.
"Anlatsana kocacığım. Ne oldu? "
"Öbür dünyadan haberler aldım ! "
"Nasıl oluyormuş o ? " diye bağırdı madam küçümser bir
ifadeyle.
"Açlıktan kıvranan insanlara ot yiyebileceklerini söyleyen,
geberip cehenneme giden yaşlı Foulon'u hatırlıyor mu
herkes? "
2 8 8
İki Şehrin Hik!iyesi
"Tabii ki! " kelimesi fırladı tüm gırtlaklardan.
"Haberler onunla ilgili. Şu an aramızda. "
B u sefer tüm gırtlaklardan "Aramızda mı ? " kelimesi fırladı.
"Ölü haliyle mi? "
"Ölü değilmiş. Bizden -haklı olarak- o kadar korkmuş
ki, kendini ölmüş gibi gösterip numaradan bir cenaze töreni
yaptırmış. Fakat onu, saklandığı bir köyde sağ ele geçirip
buraya getirmişler. Ben onu gözlerimle gördüm; tutuklandı
ve şu an Hôtel de Ville'e götürülüyor. Ona, bizden korkmakta
haklı olduğunu söyledim. Söyleyin bakalım; bizden korkmakta
haklı mıymış? "
O yetmişlik namussuz günahkar, şayet Defarge'ın sorusunun
cevabını şu zamana kadar öğrenmemişse, kalabalığın
hep bir ağızdan haykırarak verdiği cevabı duysa yüreğinin ta
derinlerinde hissederdi.
Hep bir ağızdan haykırışı derin bir sessizlik takip etti.
Defarge ve karısı gözlerini ayırmadan uzun uzun birbirlerine
baktılar. İntikamcı Teğmen öne eğildi; tezgahın altından
ayağıyla vurmakta olduğu davulun kulak tırmalayıcı sesi
geliyordu.
Defarge kararlı bir sesle, "Vatanseverler! " diye bağırdı.
"Hazır mıyız? "
Ansızın Madam Defarge'ın bıçağı kemerinin içine sokuldu
ve davullar sokaklarda gümbürdemeye başladı; sanki o
an bir davul ve davulcu sihirle havada uçuyor gibiydi. İntikamcı
Teğmen tüyleri diken diken eden çığlıklar atarak ve
sanki kafasının üzerinde kırk Furia varmış gibi kollarını havada
savurarak kapıdan kapıya koşuyor, kadınları harekete
geçiriyordu.
Erkekler, gözlerini kan bürümüş öfkeleriyle pencerelerden
bakarken korkunç görünüyorlardı; bulabildikleri silahları
kapıp sokaklara akıyorlardı. Fakat kadınların oluşturduğu
manzara, en babayiğidin bile kanını donduracak cinstendi.
Yoksullukları elverdiği kadarıyla yapabildikleri ev işlerini,
2 8 9
Charles Dickens
çoluk çocuklarını, yaşlı ve hastalarını yerlerde aç biilaç ve
dımdızlak bırakıp saç baş darmadağınık, kendilerini ve birbirlerini
gaza getirerek, gözü dönmüşçesine çığlıklar atarak
ve hareketler yaparak deli gibi koşuyorlardı. "Hain Foulon
yakalanmış hemşire! Hain Foulon yakalanmış anneciğim!
Vicdansız Foulon yakalanmış kızım ! " Sonra bu kalabalığın
arasına, "Foulon yaşıyormuş! " diye çığlıklar atan, göğüslerini
yumruklayıp saçlarını başlarını yolan onlarcası daha katıldı.
"Açlıktan kırılan insanlara ot yiyebileceklerini söyleyen Foulon
vardı ya hani! Hani benim ona verecek kuru ekmeğim
bile yokken, babama ot yiyebileceğini söyleyen Foulon! Hani
açlıktan memelerim kurumuşken, bebeğimin ot emebileceğini
söyleyen Foulon! Tanrı aşkına, o Foulon işte! Gökler şahit,
neler çektik neler! Ölen bebeğim, açlıktan kuruyup toprak
olan babam, size sesleniyorum, kulak verin; şu taşların üzerinde
diz çöküp size söz veriyorum: Foulon'dan intikamınızı
alacağım! Kocalar, kardeşler, delikanlılar, bize Foulon'un kanını
verin, bize Foulon'un kellesini verin, bize Foulon'un kalbini
verin, bize Foulon'un bedenini ve ruhunu verin, Foulon'u
paramparça edip toprağa gömün ki üzerinde otlar bitsin! "
Bu sözleri çığlık çığlığa söyleyen çok sayıda kadın gözleri
dönmüşçesine sağa sola saldırıyor, hatta kendi arkadaşlarına
vurup üstlerini başlarını parçalıyorlardı; sonunda sinir krizinden
bitap düşerek yere yığılmış, ezilmekten erkek yoldaşları
sayesinde kurtulmuşlardı.
Bir dakika bile kaybedilmemeliydi; bir dakika bile! Bu
Foulon, Hôtel de Ville'deydi fakat her an serbest bırakılabilirdi.
Eğer Saint Antoine çektiği acıların, maruz kaldığı
aşağılamaların, kendisine yapılan bunca yanlışın farkındaysa,
böyle bir şey asla gerçekleşmemeliydi. Silahlı erkekler ve
kadınlar süratle mahallenin dışına doğru oluk oluk aktılar;
diğerlerini de öyle bir vantuz gibi emerek beraberlerinde sürüklediler
ki, Saint Antoine'ın kucağında kala kala birkaç
kocakarıyla birkaç zırıldayan çocuk kaldı.
290
İki Şehrin Hikayesi
Evet, aynen böyle oldu. Herkes o çirkin ve habis ruhlu
ihtiyarın yargılanacağı duruşma salonuna doluşmuş, sığmayanlarsa
salonun dışındaki alanlara ve sokağa taşmıştı. Defargelar,
İntikamcı Teğmen ve Jacques Üç en ön sırada, yaşlı
adama yakın sayılabilecek bir mesafedeydiler.
" Bakın ! " diye bağırdı madam bıçağının ucuyla işaret
ederek, "İhtiyar haini iple bağlamışlar. Sırtına da bir tutam
ot bağlamaları çok güzel olmuş. Ha ha ha! Yalla bravo! Şimdi
yesin bakalım otları! " Madam bıçağını kolunun altına sıkıştırıp
sanki bir tiyatro oyunu izliyormuş gibi alkışladı.
Madam Defarge'ın hemen gerisinde oturanlar, mutluluğunun
sebebini arkalarındakilere anlattı, onlar da diğerlerine;
böylelikle bir süre sonra civardaki sokaklar alkış sesleriyle
inlemeye başladı. İki üç saat süren sorgulama süresince, boş
yere bir dünya söz sarf edildiği esnada, Madam Defarge'ın
sabrının taştığını gösteren hareketleri muazzam bir hızla
alımlanıp uzaklara iletiliyordu çünkü Madam Defarge'ı iyi
tanıyan ve muhteşem bir zeka kıvraklığına sahip birtakım
adamlar, binanın dışından yukarı tırmanıp pencereden içeriyi
seyrediyor ve Madam Defarge ile dışarıdaki kalabalık
arasında telgraf vazifesi görüyordu.
Bir süre sonra güneş en tepelere yükseldi ve ışınları, içinde
bir tür umut ya da koruma vaadi taşıyormuş gibi, doğrudan
yaşlı adamın kafasına isabet etti. Böylesi bir kıyak tahammül
edilir gibi değildi; hayret edilecek kadar uzun süre
dayanan samandan barikat o an aniden yele karıştı ve Saint
Antoine adamı ele geçirdi.
Haber doğrudan kalabalığın en dışındakilere ulaştı. Defarge
parmaklıkların ve masanın üzerinden atlayarak ölümcül
bir hamleyle şerefsiz pisliği iki büklüm derdest etti; Madam
Defarge onu takip ederek mahkumu bağlayan iplerden
birini eline doladı. İntikamcı Teğmen ve Jacques Üç henüz
yanlarına gelmemiş ve pencerelere tırmanmış adamlar, yükseklere
tüneyen alıcı kuşlar gibi salona henüz saldırmamış-
291
Charles Dickens
lardı ki tüm şehir, "Dışarı getirin onu! Lambanın oraya getirin
onu ! " haykırışlarıyla inledi.
Adamı binanın merdivenlerinden aşağı kah kafasının üzerinde,
kah dizlerinin, ayaklarının ve sırtının üzerinde sürüklediler;
yüzlerce el adama vuruyor, ağzına burnuna ot ve saman
tıkıştırıyordu; adamın üstü başı paramparçaydı, yaralıydı,
her yerinden kanlar akıyordu, nefes almakta zorlanıyordu fakat
yine de hiç durmaksızın yalvarıp merhamet dileniyordu;
öylesine şiddetli bir can çekişme manzarasıydı ki bu, insanlar
olayı daha yakından seyredebilmek için birbirlerini çekiştirip
öne geçmeye çalışıyorlardı; adam, sayısız bacaktan oluşan bir
ormanın içinde, devrilmiş, cansız bir kütük misali yerde yatıyordu;
adamı alıp en yakın köşe başındaki sallanan ölümcül
lambalardan birinin yanına götürdüler; Madam Defarge, hazırlıklar
yapılırken, kedinin fareyle oynadığı gibi, adamı serbest
bıraktı ve kendisine yalvaran adama sessiz ve soğukkanlı
bir biçimde baktı: Kadınlar adama avaz avaza, aralıksız bağırıyor,
erkeklerse adamın ağzında ot tıkılı halde öldürülmesi
gerektiği konusunda diretiyorlardı. Adamı ilk yukarı çektiklerinde
ip koptu ve insanlar çığlık çığlığa adamın üzerine abandılar;
adamı ikinci kez yukarı çektiklerinde ip yine koptu ve
insanlar yine çığlık çığlığa adamın üzerine abandılar; sonraki
denemede ip insafa geldi de bu defa kopmadı; çok geçmeden,
kelle bir mızrağın ucundaydı, ağzına da, tüm Saint Antoine'ı
mutluluktan dans ettirmeye yetecek miktarda ot tıkılıydı.
O gün yapılacak pis işler henüz bitmemişti; Saint Antoine
dans edip bağırdıkça kanı daha da bir kaynamıştı, hele
ki, günün sonunda, öbür tarafa postaladıkları adamın, yine
onun gibi halkı aşağılayan, halk düşmanı damadının beş yüz
atlı süvariyle Paris'e doğru yola çıktığını öğrenince tansiyon
iyice yükseldi. Adamın işlediği suçları yaldızlı kağıtlara yazan
Saint Antoine, adamı ele geçirmişti -onu, Foulon'un yanına
postalamak için gerekirse bir ordunun koynundan bile
çekip alabilirlerdi- kellesini ve kalbini bir mızrağın ucuna
292
İki Şehrin Hikayesi
takıp, o gün ele geçen üç ganimetle birlikte tören alayı şeklinde
sokaklarda gezindiler.
Kadınlar ve erkekler, hava kararmadan ağlaşıp duran, o
gün kursaklarından bir lokma ekmek geçmemiş çocuklarının
yanlarına döndüler. Bayat ekmeklerden satın alabilmek için
sefil fırıncıların önünde uzun kuyruklar oluşturup sabırla beklediler;
açlıktan harap olmuş boş mideleriyle beklerken, birbirlerine
günün zaferlerini anlatarak kendilerini oyaladılar ve o
zaferlerden bahsederken onları sanki bir kez daha kazandılar.
Nihayet, bu perperişan insanların oluşturduğu kuyruklar kısalıp
eridi; sonra yüksek pencerelerde solgun ışıklar yanmaya
başladı, sokaklarda cılız ateşler yakıldı, komşular beraberce
yemek yapıp kapıların önlerinde akşam yemeklerini yediler.
Yemekler hem yavan hem de kıttı; içinde ne et namına
bir şey vardı ne de bayat ekmeklerini banabilecekleri et
suyu. Yine de dostlarıyla yarenlik etmek, insanlarda keyif
kıvılcımı oluşturuyor, taş gibi yemeklerine şifa katıyordu. Bu
berbat günden nasiplerini alan anne babalar, usul usul çelimsiz
çocuklarıyla oynuyor, aşıklarsa, şu içinde bulundukları
dünyanın haline rağmen sevişmeye ve umut etmeye devam
ediyorlardı.
Son müşteri grubu Defarge'ın meyhanesinden ayrıldığında,
Mösyö Defarge kapıyı kilitlerken karısına kısık sesle,
"Nihayet beklediğimiz an geldi hayatım! " dedi.
"Eh," diye karşılık verdi madam, "öyle sayılır. "
Saint Antoine uyudu, Defargelar uyudu, hatta İntikamcı
Teğmen bile bir deri bir kemik kocasının yanında uyudu;
davul bile istirahat ediyordu. Saint Antoine' da kan ve curcunanın
değiştiremediği tek ses davulunkiydi. Davuldan sorumlu
olan İntikamcı Teğmen, dilerse o an onu uykusundan
uyandırabilir, Bastille düşmeden ya da yaşlı Foulon yakalanmadan
hemen önceki konuşmasını aynen yeniden yaptırabilirdi;
Saint Antoine'ın bağrındaki çatlak sesli kadınlar ve
erkekler içinse aynı şeyi söylemek mümkün değildi.
293

Yirmi Üçüncü Bölüm
Alevler Yükseliyor
Çeşmenin sürekli aktığı ve yol işçisinin, cahil ruhuyla zavallı
cılız bedenini bir arada tutmak için bir lokmacık ekmeğini
yolun taşlarından çıkardığı köyde bir değişiklik vardı.
Kayalıkların tepesindeki hapishane artık eskisi kadar dikkat
çekmiyordu; etrafında yine askerler bekliyordu fakat sayıları
eskisine göre azalmıştı; askerlerin başında yine eskisi gibi
subaylar vardı fakat hiçbiri askerlerin nasıl hareket edeceğini
bilemiyordu; muhtemelen verilen emre itaat etmeyeceklerdi.
Toprakları kederden başka mahsul vermeyen, harap bir
ülke uzanıyordu göz alabildiğine. Her bir yeşil yaprak, her
bir ot ve tahıl tanesi, en az ülkenin sefil insanları kadar aciz
ve kurumuştu. Her şey boynunu bükmüştü; mahzun, örselenmiş
ve kırık döküktü. Haneler, çitler, evcil hayvanlar, erkekler,
kadınlar, çocuklar ve onlara can veren toprak; hepsi
tükenmişti.
Monsenyör diye adlandırılan zat (ki kendisi çoğu zaman
saygıdeğer bir beyefendiydi) ulusa gönderilmiş bir nimetti,
tüm hareketleri şövalyevariydi, ihtişamlı ve parlak bir yaşamın
en nadide örneğiydi, diğer pek çok açıdan da mükemmel
örnek teşkil ederdi; fakat her nasılsa, işleri bu noktalara
getirenler de yine bu monsenyör sınıfı olmuştu. Alenen
295
Charles Dickens
monsenyörler sınıfı için kurulmuş bu düzenin bu kadar tez
zamanda çöküp iflas etmesi çok tuhaftı. Bu ilahi planlarda
muhakkak bir yanlışlık, bir tür uzağı görememe durumu söz
konusu olmalıydı! Fakat vaziyet buydu. Artık çakmaktaşlarının
bile kanının son damlasına kadar emilmiş olması ve
işkence sehpalarının çarklarının dönmekten vidalarının bozulması
ve artık öğütecek kimseyi bulamamaya başlaması
üzerine, Monsenyörler bu pespaye ve anlam veremedikleri
durumdan firar etmeye başladılar.
Fakat bu köyde ve benzeri diğer köylerde olan değişiklik
bu değildi. Monsenyörler, onlarca yıldır sömürüp iliğini
kemiğini kuruttukları bu köyleri, avlanma zevklerini tatmin
etmek dışında zaten nadiren şereflendirmişlerdi; kimi zaman
insan avlamışlardı, kimi zamansa soylarını devam ettirebilsinler
diye el değmemiş, boş alanlar tahsis ettikleri vahşi hayvanları.
Hayır, değişiklik bu değildi. Değişiklik, Monsenyörlerin
şahsında vücut bulan, yontulup rafine edilerek güzelleştirilmiş
ve kutsanmış üst sınıfların ortadan kaybolmasından
ziyade alt sınıfların yüzlerinin görünür hale gelmesiydi.
İşte o günlerde yol işçisi, ne denli toz toprağa bulandığına
ve aslında eninde sonunda gidip gideceği yerin toz toprak olduğuna
kafayı yormaktan ziyade, akşam yemek için ne kadar
az yiyeceğinin olduğunu ve daha fazla yemeği olsa nasıl
da iştahla yiyeceğini düşünerek bir başına, toz toprak içinde
çalıştı; bir başına yaptığı işinden kafasını kaldırıp etrafına
bakındığında, kaba saba bir tipin yürüyerek ona doğru
yaklaştığını görmesi, eskiden oralarda nadiren karşılaşılan
bir durumken, şimdilerde sık sık başına geliyordu. Bu kaba
saba tip yaklaştıkça, yol işçisi, adamın kabarık saçlı, barbar
görünümlü, uzun boylu olduğunu ve kendi ölçütlerine
göre bile sakil görünen tahta ayakkabılar giymiş olduğunu
fark etti ve bu manzara onu hiç şaşırtmadı; adam suratsız,
yontulmamış ve yanık tenliydi, yürüdüğü yolların balçığına
ve tozuna bulanmıştı, geçtiği bataklıkların rutubetinden sı-
296
İki Şehrin Hikayesi
rılsıklam olmuştu, ormanların içinden geçerken üzerine dikenler,
yapraklar, yosunlar yapışmıştı.
Bir temmuz günü öğle vakti, doludan korunmak için bir
taş yığınının altında çömelmiş otururken, aynen böyle bir
adam, tıpkı bir hayalet gibi yanında bitiverdi.
Adam sırayla tek tek yol işçisine, çukurda kalan köye,
değirmene ve kayalıkların üzerindeki hapishaneye baktı.
Gördüklerini kara cahil zihninde konumlandırdıktan sonra
zar zor anlaşılan şivesiyle:
"Nasıl gidiyor Jacques ? " diye sordu.
"İyidir, ne olsun Jacques. "
"Ver elini o zaman! "
İki adamın elleri birleşti, sonra adam taş yığınının üzerine
oturdu.
"Öğle yemeğin var mı? "
"Artık sadece akşamları yiyebiliyorum, " diye yanıt verdi
acıkmış gibi görünen yol işçisi.
" Bu da yeni moda mıdır nedir, " diye homurdandı adam.
"Hiçbir yerde öğle yemeğine rastlamıyorum. "
Cebinden kararmış bir pipo çıkarıp içine tütün koydu,
çakmaktaşı ve çelikle yakarak parlak bir kor oluşana kadar
dumanı içine çekti; sonra pipoyu aniden ağzından çekip içine
başparmağı ve işaretparmağıyla tuttuğu bir şeyi attı ve
pipo bir anda parladı, sonra duman çıkararak söndü.
"Ver elini o zaman." Adamın hareketlerini dikkatle gözlemledikten
sonra, bu kez bu sözü söyleme sırası yol işçisindeydi.
Elleri yeniden birleşti.
" Bu gece mi ? " diye sordu yol işçisi.
"Bu gece," diye karşılık verdi adam pipoyu ağzına koyarak.
"Nerede? "
" Burada. "
Yol işçisiyle adam sessizce birbirlerine bakarak taş yığınının
üzerinde 􀀃ular; pigme süngüleri andıran dolu
\ 297
Charles Dickens
taneleri aralarına giriyordu, derken köyün üzerindeki bulutlar
dağıldı.
"Göstersene! " dedi yolcu, tepenin yamacına doğru ilerlerken.
"Bak, orada işte! " diye cevap verdi yol işçisi parmağıyla
işaret ederek. " Buradan aşağı iniyorsun, caddede dümdüz
yürüyorsun, çeşmeyi geçince ... "
"Alayı yerin dibine batsın! " diye araya girdi adam öfkeyle
gözlerini devirerek. "Ne o caddelerde yürürüm, ne de o
çeşmeyi geçerim. Ee, devam et. "
"İşte, köyün üstündeki tepenin zirvesinin iki fersah kadar
ötesinde. "
" Güzel. Sen ne zaman paydos ediyorsun? "
" Günbatımında. "
"Yola çıkmadan beni uyandırır mısın? İki gecedir hiç
dinlenmeden yürüyorum. Pipomu bitireyim de, şuracıkta
çocuk gibi kıvrılıp uyuyayım. Beni uyandırır mısın? "
"Tabii. "
Yayan yolcu piposunu bitirip koynuna koydu, kocaman
tahta ayakkabılarını çıkardı ve taş yığınının üzerine yattı.
Anında da uykuya daldı.
Dolu sağanağına sebep olan bulutlar dağılıp yerlerini,
yeryüzüne gümüş parıltılar saçan, çizgi çizgi, parlak bir
gökyüzüne bırakırken, eski mavi şapkasının yerine kırmızı
bir şapka takmış olan ufak tefek yol işçisi, bol toz topraklı
işini yapmaya devam ederken, bir yandan da taş yığınının
üzerinde yatmakta olan yolcuya büyülenmiş gibi bakıyordu.
Adamın bronz suratı, karman çorman saç ve sakalları, kalın
yünlü kırmızı şapkası, evdeki kalın kumaşlar ve hayvan derilerinden
yapılmış derme çatma, karışık elbisesi, bir zamanlar
güçlü olduğu belli olan fakat derbeder yaşamaktan zayıflamış
iskeleti, dudaklarının uyurkenki kederli ve çaresiz bükülüşü,
yol işçisinde şaşkınlık uyandırıyordu. Yolcu çok uzun
yoldan geliyordu, ayakları yara bere içindeydi, ayak bilekleri
298
İki Şehrin Hikayesi
tahriş olmuş, kanıyordu; içine yaprak ve ot dolmuş kocaman
ayakkabıları onca yol boyunca sürüklemek için fazla ağırdı;
üstü başı da tıpkı kendisi gibi delik deşikti. Yol işçisi, adamın
yanına çömelerek göğsünde ya da başka yerlerinde sakladığı
silahlara göz atmak istedi fakat nafileydi; adam, kollarını
göğsünde çapraz yapmış halde uyuyordu, kolları da tıpkı
dudakları gibi sımsıkı kenetliydi. Etrafı kazıklarla çevrili kalelerin
koruduğu şehirler, karakollar, geçitler, hendekler, asma
köprüler bu adama vız gelirmiş gibi geliyordu yol işçisine.
Gözlerini kaldırıp ufka ve etrafına baktığında, tıpkı bu adama
benzeyen, engel nedir bilmeyen tiplerin, tüm Fransa genelinde
şehir merkezlerine doğru akın ettiğini hayal etti.
Yolcu, dolu sağanağına, ara ara parıldayan gökyüzüne,
yüzüne vuran güneş ışığına, üzerine düşen gölgelere, bedenine
düşen mat buz tanelerini elmaslara çeviren güneşe aldırmaksızın
uyumaya devam etti, ta ki güneş batıda iyice
alçalana ve gökyüzü kızıllaşana kadar. Aletlerini toparlayıp
köye inmeye hazır olan yol işçisi, adamı uyandırdı.
Uyanan adam dirseğinin üzerinde doğrularak, "Güzel ! "
dedi. "Şu tepenin zirvesinin iki fersah ötesi, öyle mi? "
"Yaklaşık olarak. "
"Yaklaşık olarak. Güzel! "
Yol işçisi, rüzgarın esiş yönü yüzünden kendisinden önce
giden toz toprakla beraber eve doğru yürümeye başladı, çeşmeye
vardığında, su içmeye getirilen bir deri bir kemik büyükbaş
hayvanların arasına kendini sıkıştırdı ve sanki onlara
fısıldıyormuş gibi yaparak haberi tüm köye duyurdu. Köy
ahalisi, yoksul sofralarında akşam yemeği niyetine iki lokma
bir şeyler atıştırdıktan sonra her zamanki gibi yatmak yerine
kapılarının önüne çıkıp beklemeye koyuldular. Bu bekleyişe,
bulaşıcı hastalık gibi yayılan, kulaktan k lağa bir fısıltı eşlik
ediyordu; karanlıkta çeşmenin başınd buluştuklarında
da, bu sefer, sanki bir şeyler beklercesine t k bir yöne doğru
göğe bakmak, salgın bir hastalık gibi bula ı insanlara. Ora-
299
Charles Dickens
daki en yetkili devlet görevlisi olan Mösyö Gabelle durumdan
işkillenmişti; tek başına evinin çatısına çıkarak herkesin
baktığı yöne bakmaya başladı; bacaların arasından, aşağıdaki
çeşmenin başındaki kararan yüzleri gördükten sonra
kilisenin anahtarlarını muhafaza eden zangoca haber gönderip
birazdan tehlike çanlarının çalınmasına ihtiyaç olabileceğini
söyledi.
Gecenin karanlığı iyice koyulaştı. Eski şatoyu çevresinden
tecrit eden ağaçlar sanki o heybetli ve kasvetli binayı
tehdit edercesine, şiddeti giderek artan rüzgarda sallanıyordu.
Delice yağan yağmur, merdivenleri aşıp teraslardan geçerek,
sanki içeridekileri uyandırmaya çalışan hızlı bir haberci
gibi kocaman kapıya vuruyordu; huzursuz ve aceleci
rüzgar, koridorlardan geçip, eski bıçak ve mızrakları yalayıp
merdivenlerden çıkıyor, üzerinde en son Marki'nin uyuduğu
yatağın cibinliklerini havalandırıyordu. Dört pejmürde kılıklı
adam doğudan, batıdan, kuzeyden ve güneyden gelip
ormanın içinden geçerek, uzamış çimenleri ezip ve dalları
yararak, sert ve temkinli adımlarla avluda buluştular. Yanan
dört meşale dört bir yana dağıldı ve ortalık yeniden karardı.
Fakat bu durum uzun sürmedi. Bir süre sonra, içeride
yanan ışık şatoyu, sanki etrafına nur saçıyormuş gibi ışıl ışıl
ve görünür hale getirdi. Sonra, titrek bir ışık, binanın ön
cephesindeki camlı bölümün hemen gerisini aydınlatarak
tırabzanları, kemerleri ve pencereleri net bir biçimde ortaya
çıkardı. Sonra ışık daha parlak bir hal aldı, iyice yükseldi ve
yayıldı. Kısa zaman içinde, onlarca devasa pencereden alevler
fışkırmaya başladı; taş suratlar uykudan uyanıp yangını
seyretmeye koyuldular.
Evde kalmış olan son birkaç kişiden zar zor duyulan sesler
yükseldi ve eyerlenen bir at hızla oradan uzaklaştı. Mahmuz
sesleri ve atın su sıçratma sesleri karanlığı delip geçti;
atın dizginleri, köyün çeşmesinin önündeki boş alana varınca
çekildi ve ağzından köpükler saçılan at, Mösyö Gabelle'in
300
İki Şehrin Hikiiyesi
kapısının önünde durdu. " Gabelle, yardım et! Yetişin, yardım
edin ! " Tehlike çanları telaşlı telaşlı çalmaya başladı fakat
onun dışında hiç kimse kılını kıpırdatmadı ve herhangi
bir yardım gelmedi. Yol işçisi ve iki yüz elli arkadaşı, çeşmenin
başında kollarını kavuşturarak dikilmiş, gökyüzüne
yükselen alev sütununu seyrediyorlardı. Kendi aralarında
ciddi bir ifadeyle, "Yüksekliği on iki metre vardır," diye konuştular
ve onun haricinde kıllarını bile kımıldatmadılar.
Şatodan gelen atlı ve ağzından köpükler saçan at, köyün
içinden gürültüyle geçip taşlı yokuşu tırmanarak kayalıkların
üzerindeki hapishaneye vardılar. Hapishanenin kapısında
bir grup subay toplanmış, alevleri izliyorlardı; onlardan ayrı
bir yerde bir grup asker vardı. "Yardım edin beyler - subaylar!
Şatoda yangın var; zamanında müdahale edilirse değerli
eşyalar kurtarılabilir. Yardım edin! Yardım edin ! " Subaylar,
alevleri izlemekte olan askerlere baktılar fakat herhangi bir
emir vermediler; omuz silkip dudaklarını kemirerek, "Yanması
gerekiyor," diye karşılık verdiler.
Atlı yokuş aşağı inip caddeye vardığında tüm köy pırıl
pırıl aydınlanmıştı. Yol işçisi ve iki yüz elli arkadaşı, bir kadın
ve bir erkeğin önerisine uyup evlerine koşmuşlar ve her
bir küçük ve karanlık pencerenin önüne birer mum koymuşlardı.
Köyde genel olarak her şey öylesine kıttı ki, Mösyö
Gabelle'den ödünç mum isterken buyurgan bir tavır takınmaları
gerekmişti; devlet görevlisinin bir anlık isteksizliği ve
tereddüdü karşısında, bir zamanlar otorite karşısında boynu
kıldan ince olan yol işçisi, at arabalarından şahane şenlik
ateşi yakılabileceğini, atlarla da nefis mangal yapılabilec􀐆ğini
söyledi. \
Şato alevler içinde yanar halde öylece kaderine terk
edildi. Öfkeyle kükreyen devasa yangının içinden yükselen
cehennem alevlerinin rüzgarı, görkemli yapıyı havaya savuracak
kadar güçlüydü sanki. Alevler alçalıp yükseldikçe,
taş yüzlerde, sanki onlara işkence ediliyormuş gibi bir
3 0 1
Charles Dickens
ifade oluşuyordu. Kocaman taş ve ahşap kütleler çöktükçe,
burnunda iki oyuk olan yüz gözden kayboldu; kısa bir süre
sonra kendini yeniden göstermek için mücadele etmeye başladı;
bu yüz, bir kazığa bağlanmış, alevlerle boğuşan zalim
Marki'nin yüzüydü sanki.
Şato tamamen yanmıştı; yakınlardaki ağaçlar da tutuşmuş,
kavrulup küle dönmüşlerdi; o dört vahşi adamın yaktığı
uzaktaki ağaçlarsa binayı yeniden bir duman çemberinin
içine hapsetmişti. Havuzun taş zemininde, erimiş kurşun
ve demir fokur fokur kaynıyordu; havuzda su kalmamıştı;
kulelerin şamdan külahını andıran tepeleri, ateşe tutulan
buz misali erimiş, dört koldan dört alev kuyusunun içine
akmışlardı. O kalın ve sağlam duvarlarda, sanki yüzeyleri
kristalleşmiş gibi, kocaman yarıklar ve çatlaklar oluşmuştu;
iyice sersemleyen kuşlar, bacaların etrafında döndükten
sonra içlerine düşüyorlardı; o dört vahşi adam doğuya, batıya,
kuzeye ve güneye doğru, ellerinde fenerleri, bir sonraki
hedeflerine gitmek üzere, gecenin kefen gibi örttüğü yollara
revan olmuşlardı. Pırıl pırıl ışıldayan köyün ahalisiyse, zangocu
yakalayıp adamın yasal çan çalma yetkisini lağvetmiş,
gönüllerince çan çalıp eğleniyorlardı.
Bununla da yetinmediler; açlıktan, yangından ve çan sesinden
iyice sersemlemiş olan köy ahalisi, aniden vergi ve
kira toplama işiyle Mösyö Gabelle'in ilgilendiğini hatırlayarak
-gerçi vergi taksitleri oldukça düşüktü ve Gabelle son
zamanlarda pek kira falan toplayamamıştı- kendisiyle bir
görüşme gerçekleştirmek için sabırsızlanmaya başladı, bu
yüzden adamın evinin etrafını sarıp onu yüz yüze konuşmak
için dışarı çağırdılar. Bunun üzerine Gabelle evinin kapısını
sürgüleyip ne yapması gerektiğine dair etraflıca düşünmeye
başladı. Gabelle iyice düşündükten sonra evinin çatısına çıkıp
bacaların arasına saklanmaya karar verdi; eğer köylüler
kapıyı kırarak içeri girecek olurlarsa, kendisini duvarın üzerinden
aşağıya atacak, böylelikle en azından aşağıdaki bir
3 02
İki Şehrin Hikayesi
iki kişiyi haklamış olacaktı; çünkü ne de olsa, ufak tefek olmasına
rağmen, misliyle karşılık vermekte üzerine olmayan
bir Güneyliydi o.
Muhtemelen, o gece Mösyö Gabelle için çok uzun bir
gece olmuştu; uzaklarda yanan şato, şöminesi ve mumu,
kapısındaki yumruk seslerine eşlik eden neşeli çan sesleriyse
müziği olmuştu; postanenin kapısının tam karşısındaki
yolun kenarında uğursuz uğursuz sallanan lambaysa tüm
bunların üzerine tüy dikmişti; zira köy ahalisinin bu lambayı
kendisi için kullanmaya can attığı aşikardı. Koca bir
yaz gecesini gergin bir belirsizlikle ve karar verdiği an hemen
atlayabileceği kapkara bir okyanusun kıyısında geçirmek
Mösyö Gabelle açısından hiç de kolay olmasa gerekti.
Neyse ki şafak, sonunda dost yüzünü göstermişti; böylelikle
mumları eriyip tükenen insanlar mutlu mutlu dağılmışlar ve
Mösyö Gabelle, en azından o an için kurtardığı tatlı canını
da yanına alarak aşağıya inmişti.
Yüz altmış beş kilometrekarelik alanda ve başka yangınların
ışığında, Mösyö Gabelle kadar şanslı olmayan devlet
görevlileri, o geceyi ve sonraki geceleri takip eden sabahlarda
güneş doğduğunda, doğup büyüdükleri ve bir zamanlar
sakin olan sokaklarda asılmış halde bulundular; diğer köylerde
ve kasabalarda, yol işçisi ve arkadaşları kadar şanslı
olmayan bazı köylüler ve kasabalılarsa, devlet görevlileri ve
devletin kolluk güçleri tarafından bozguna uğratılmış ve sokaklarda
asılı bulunanlar bu kez onlar olmuşlardı. O dört
vahşi adam emin adımlarla batıya, doğuya, kuzeye ve güneye
ilerlerken, kim olduğuna bakmaksızın önlerine geleni asıyor,
her yeri yakıp yıkıyorlardı. Hiçbir devlet görevlisi, hiçbir
matematik hesabıyla tam olarak hesap edemiyordu kurulan
darağaçlarının sayısını ve bu yangını söndürebilecek suyun
miktarını.
303

Yirmi Dördüncü Bölüm
Mıknatıs Taşı Kayası'nın Çekim Gücü20
Sürekli yükselen, hiç çekilmeyen öfkeli okyanusların saldırısına
uğrayan sapasağlam dünyamız, kıyıdakilerin dehşet
ve hayret dolu bakışları altında, alevlerin sürekli yükselip
denizlerin durmaksızın kabardığı üç fırtınalı yıl geçirmişti.
Küçük Lucie'nin üç doğum günü daha, ev yaşamlarının huzurlu
kumaşına altın iplikle dokunmuştu.
O evde yaşayanlar, pek çok gün ve gece boyunca köşe
başındaki yankılara kulak vermişlerdi; kalabalık ayak sesleri
duyduklarındaysa yürekleri ağızlarına gelmişti çünkü bu
ayak sesleri onlara, vatanlarının tehlike altında olduğunu
düşünen, kırmızı bir bayrak altında toplanmış, uzun süredir
etkisi altında oldukları bir büyünün etkisiyle vahşi hayvanlara
dönüşmüş, gürültülü insanların seslerini çağrıştırıyordu.
Monsenyör, tıpkı kendi sınıfına dahil olan diğerleri gibi,
gerektiği kadar takdir görmediği düşüncesini zihninden
uzaklaştırmıştı; artık Fransa'da istenmediğinin, ülkeyi terk
etmek zorunda bırakılma ya da hayatını kaybetme tehlikesiyle
karşı karşıya kalacağının farkındaydı. Monsenyör'ün
durumu, binbir zahmetle Şeytan'ı büyütüp, karşısında gö-
20 Bu kayalar gemileri manyetik olarak kendilerine çeker. (ç.n . )
3 0 5
Charles Dickens
rünce korkup soru soramadan kaçan köylüye21 benziyordu;
yıllarca cüretkar bir biçimde Tanrı'nın öğütlerinin tam tersini
yapıp Şeytan'ı kışkırtacak büyüler yaptıktan sonra, tıpkı
o köylü gibi korkup soylu tabanlarını yağlamıştı.
Sarayın parıltılı gözbebekleri ülkeyi terk etmişlerdi; zaten
kalsalardı muhtemelen halkın kurşun sağanağının hedefi
olurlardı. Bu gözbebeklerinin görme yetisi hiçbir zaman
iyi olmamıştı zaten; içlerinde Lucifer'in22 kibrinden,
Sardanapalus'un23 şatafatından ve bir köstebeğin körlüğünden
parçacıklar barındırıyorlardı fakat şimdi bunların hepsi
geride kalmıştı. En seçkin çekirdek kadrosundan, dibine
kadar entrika, yozlaşma ve riyakarlığa batmış en dıştaki
halkasına kadar tüm saray yok olup gitmişti. Kraliyet ailesi
de gitmişti; son dalgalarla birlikte kendi saraylarında dört
bir yandan kuşatılıp tümden "askıya alınmışlardı. "
Bin yedi yüz doksan iki yılının Ağustos ayı gelip çattığında
Monsenyörler çoktan uzak diyarlara dağılmışlardı.
Beklendiği üzere, Monsenyörlerin Londra' daki karargahları
ve buluşma noktaları Tellson Bankası'ydı. Hani, ruhlar,
hayattayken en çok bulundukları yerlere musallat olurlarmış
ya; işte aynı o şekilde, beş kuruşsuz kalan Monsenyörler
de eskiden paralarının olduğu yere dadanmışlardı. Ayrıca,
burası Fransa'dan gelen en güvenilir ve hızlı istihbaratın da
adresiydi. Dahası, Tellson son derece cömert bir kurumdu ve
eski mal varlıklarını kaybetmiş eski müşterilerine karşı son
derece eliaçık davranıyordu. Dahası, ihtiyaç sahibi kardeşleri,
fırtına gelmeden önce bunu hisseden, yaşanacak olan
yağma ve el koymaları önceden öngören ve bu yüzden paralarını
Tellson'a yatıran soylulardan haberdar olabiliyordu.
Fransa'dan İngiltere'ye yeni gelen herkesin ilk iş Tellson'a
gelip bankayı varlığından haberdar ettiğini ve Fransa'dan
21 Aisopos'un bir fablına gönderme yapılıyor. (ç.n.)
22 Kibri yüzünden insana itaat etmediği için Cennet'ten kovulan Şeytan. (ç.n . )
23 Aşırı zevk ve lüks içinde yaşayan Asur Kralı. (ç.n.)
306
İki Şehrin Hik!iyesi
havadisler getirdiğini de bu vesileyle ilave edelim. İşte tüm
bu sebeplerden ötürü, Tellson o dönem, Fransa'dan gelen
istihbarat açısından haberlerin takas edildiği bir tür borsa işlevi
görüyordu; bu durumun ayırdında olan halk, akın akın
gelip haber almaya çalışıyordu; hatta öyle ki banka, Temple
Bar' dan gelip geçenler okusunlar diye en son havadisleri bir
iki satır halinde yazıp pencerelerine asıyordu.
Bunaltıcı, sisli bir akşamüstü, Mr. Lorry masasında oturmuş,
masaya yaslanmış olan Charles Darnay'le alçak sesle
konuşuyordu. Önceleri özel şirket görüşmelerinin yapıldığı
kefaret sığınağı, şimdilerde bir haber borsasına dönüşmüştü
ve içeride iğne atsanız yere düşmüyordu. Bankanın kapanmasına
yaklaşık yarım saat vardı.
"Siz benim gördüğüm en genç ruhlu insansınız," dedi
Charles Darnay bir parça tereddüt ederek, "yine de size tavsiyem
... "
"Anladım. Bu iş için fazla yaşlı olduğumu söylemeye çalışıyorsunuz,"
dedi Mr. Lorry.
"Havalar çok dengesiz, yolculuk çok uzun, neyle yolculuk
edeceğiniz belirsiz, karman çorman bir ülke ve sizin için
bile güvenli sayılmayacak bir şehir ... "
Mr. Lorry kendinden emin ve neşeli bir ses tonuyla,
" Sevgili Charles, saydıklarınız tam da oraya gitmemi gerektiren
sebepler; oradan uzak durmamı gerektiren sebepler
değil. Orası benim açımdan gayet güvenli bir yer; orada
uğraşılmaya değecek onca insan varken, kimse benim gibi
seksenine merdiven dayamış yaşlı bir adamla uğraşmaya
gönül indirmez. Şehrin karman çorman oluşuna gelince;
öyle olmasaydı, Tellson'un buradaki şubesinden oradakine,
şehri ve işi iyi bilen, güvenilir birini göndermemiz gerekmezdi
zaten. Yolculuk aracının belirsizliğine, yolculuğun
uzun oluşuna, kış şartlarına gelince; onca yıldan sonra Tellson
adına ben böyle bir zahmete katlanmayacaksam kim
katlanacak ? "
307
Charles Dickens
Charles Darnay, biraz huzursuz ve sanki sesli düşünüyormuş
gibi, "Keşke ben gidiyor olsaydım," dedi.
"Vay canına! Bana itiraz edip tavsiye verene de bakınız! "
diye haykırdı Mr. Lorry. "Demek siz gidiyor olmayı isterdiniz,
öyle mi? Hem de Fransa'da doğmuş biri olarak. Sizden
gerçekten mükemmel bir danışman olurmuş. "
"Sevgili Mr. Lorry, Fransa'da doğmuş olduğum için (ki,
bunu burada dillendirmeyi hiç istemezdim) oraya gitmek sık
sık aklımdan geçiyor zaten. Oradaki sersefil insanların halinden
anlayıp onlara üzülen ve onlar için pek çok şeyden vazgeçmiş
biri olarak, düşünmeden edemiyorum," dedi Darnay
az önceki düşünceli haliyle. "Belki sözlerimi dikkate alırlar,
belki onları biraz durulmaya ikna edebilirim. Daha geçen
gece, siz kalktıktan sonra Lucie'yle bu konuyu konuştuk ... "
"Lucie'yle bu konuyu konuştunuz," diye tekrarladı Mr.
Lorry. "Lucie'nin adını anmaya utanmıyor musunuz acaba?
Hem de daha biraz önce Fransa'ya gidiyor olmayı istediğinizi
söyledikten sonra."
Charles Darnay gülümseyerek, " Gitmiyorum ki zaten,"
dedi. "Gidecek olan sizsiniz. "
"Açıkçası, evet, gidecek olan benim. Doğruyu söylemek
gerekirse sevgili Charles," dedi Mr. Lorry uzaktaki müdüre
bir bakış atarak ve alçak sesle devam etti, " bizim şu yaptığımız
işin ne kadar zor olduğunu ve oradaki kayıt defterlerimizin
ve evrakımızın nasıl bir tehlike altında olduğunu
tahmin bile edemezsiniz. Evrakımız ele geçirilir ya da yok
edilirse bir sürü insanın başına neler gelebileceğini Tanrı bilir;
sonuçta Paris'in her an ateşe verilip yağmalanmayacağını
kim garanti edebilir ki? Bu sebeple, hiç vakit kaybetmeden
bu evrak arasında hakkaniyetli bir seçim yapılıp, evrakı saklamak
ya da zarar görmemelerini sağlamak gibi bir yönteme
başvurulacaksa, bu görevi üstlenecek kişi ben olmalıyım.
Hal böyleyken ve Tellson benden böyle bir hizmet talep
ederken, sırf birazcık eklemlerim ağrıyor diye altmış yıldır
308
İki Şehrin Hikayesi
ekmeğini yediğim kurumu yüzüstü mü bırakayım? Üstelik,
şuradaki morukların yanında delikanlı sayılırım ben! "
"Şu genç ruhlu yürekliliğinize öyle hayranım ki Mr.
Lorry! "
"Yok artık, daha neler! Bu söylediğiniz çok saçma beyefendi.
Sevgili Charles, " diye devam etti Mr. Lorry müdüre
tekrar bir bakış atarak, "Unutmayın ki, şu sıralar Paris'ten
herhangi bir şey çıkarmak neredeyse imkansız. Bu söylediğim
lütfen aramızda kalsın, çünkü iş ahlakı gereği bunu size
bile söylememem gerekir; evrakın ve eşyaların bize ne tuhaf
kişiler tarafından getirildiğini tahmin bile edemezsiniz; sınırdan
geçerken bu kişilerin her birinin hayatı pamuk ipliğine
bağlıydı. Eskiden, geleneksel İngiliz tarzında iş yapabildiğimiz
günlerde, kolilerimiz kolaylıkla gelip giderdi fakat şimdilerde
her şey tamamen durmuş durumda. "
" Gerçekten b u gece m i gidiyorsunuz? "
"Gerçekten b u gece gidiyorum çünkü durum, ertelenmeyi
kaldıramayacak bir aciliyet arz ediyor. "
"Peki yanınıza hiç kimseyi almıyor musunuz? "
" Bana pek çok kişiyi önerdiler fakat benim onlarla hiçbir
işim olamaz. Yanıma Jerry'yi almayı düşünüyorum. Jerry
uzun yıllardır pazar geceleri korumam olarak çalışıyor; bu
yüzden ona çok alışkınım. Jerry'ye bakan hiç kimse, sahibine
dokunanın üzerine atlamaya hazır bir İngiliz buldoğu
dışında bir şey göremeyecek ve ondan şüphe etmeyecektir. "
" Bu yürekli duruşunuza ve genç ruhunuza ne denli hayran
olduğumu bir kez daha ifade etmeliyim. "
" Ben de b u söylediğinizin çok saçma olduğunu bir kez
daha ifade etmeliyim! Bu küçük görevi yerine getirdikten
sonra belki de Tellson'un emeklilik teklifini kabul eder, kenara
çekilip huzur içinde yaşarım. Belki o zaman yaşlandığımı
düşünecek kadar boş vaktim olur. "
B u konuşma Mr. Lorry'nin her zaman oturduğu masasında,
o haydutlardan intikamlarını nasıl alacaklarını
309
Charles Dickens
ballandıra ballandıra anlatan Monsenyörlerin hemen yanı
başında gerçekleşmişti. Bu korkunç Devrim'den, insanlık
tarihinde, ekilmeden biçilmiş tek hasatmış gibi -sanki ortada
hiçbir ihmal yokmuş ya da Devrim'e yol açacak hiçbir
şey yapılmamış gibi- bahsetmek tam da Monsenyörler gibi
kaderleri tersine dönmüş mültecilere ve tipik muhafazakar
İngiliz doktrinine uygun bir tavırdı; sanki Fransa'da sersefil
yaşayan milyonlarca insanı ve halkın refahını kolaylıkla
artırabilecek kaynakların yanlış ve uygunsuz kullanımını
fark etmemişler, Devrim'in kaçınılmaz olarak geleceğini yıllar
öncesinden görüp bunları gayet anlaşılır ifadelerle kayda
geçmemişler gibi ... Tüm bu cakalı ve boş sözler, Monsenyörlerin,
çoktan miadı dolmuş, kendi kendini tüketmiş, kendisiyle
birlikte tüm dünyayı ve yedi kat gökyüzünü de harap
etmiş bir düzeni yeniden inşa etmeye yönelik ayağı yere basmayan
planlarıyla birleşince, ortaya, gerçekleri bilen, aklıselim
sahibi bir insanın, tepki göstermeden dinlemeye tahammül
edemeyeceği bir şey çıkıyordu. Bu yüksek perdeden atıp
tutmalara maruz kalmak, Charles Darnay'in halihazırda var
olan, kuluçkaya yatmış kuşkularının ve iç sıkıntısının şiddetini
daha da artırmıştı.
Konuşanlardan biri de terfi almasına ramak kaldığı için
bu konuda yüksek sesle atıp tutan, Kraliyet Barosu'ndan
Stryver'dı; oturmuş, Monsenyörlere, insanları havaya uçurma,
dünyadan köklerini kazıyıp onlarsız bir yaşamı hayata
geçirme planlarını anlatıyor, kuyruklarına tuz serpmek
suretiyle kartalların neslinin kurutulabileceği gibi birtakım
örnekler veriyordu. Darnay, özellikle bu adamın sözlerine
tahammül edemiyor, daha fazla dinlemek zorunda kalmamak
için oradan gitmekle, ağzının payını vermek arasında
gidip geliyordu ki, tam o esnada tüm gidişatı değiştirecek
bir şey oldu.
Banka Müdürü, Mr. Lorry'nin yanına gelip, biraz kirlenmiş
ve açılmamış bir mektup koyarak mektubun gön-
3 1 0
İki Şehrin Hikayesi
derildiği kişinin kimliğine dair bir bilgi elde edip etmediğini
sordu. Müdür, mektubu Darnay'in yakınına koyduğu için
Darnay zarfın üzerinde yazan ismi hemen gördü; bu kadar
çabuk görmesinin bir sebebi de orada yazanın kendi ismi olmasıydı.
Adres bölümünde, İngilizceye çevrilmiş halde şöyle
yazıyordu:
" Çok Acil. Fransa' da daha önce St. Evremonde Markisi
olarak bilinen Monsenyör'e. Yetkili beylerin dikkatine. Tellson
ve Ortakları eliyle. Londra, İngiltere. "
Düğün sabahı Doktor Manette'in, Charles Darnay'den
tek bir önemli ricası olmuştu; bu isim, Doktor Manette aksini
söylemediği müddetçe aralarında sır olarak kalacaktı. Bu
ismi kimseler bilmezken; hatta kendi karısı bile zerre kadar
şüphe etmezken, Mr. Lorry nasıl şüphe edebilirdi ki?
Mr. Lorry, Müdür'e, "Hayır, " diye karşılık verdi; "sanırım
burada çalışan herkese sordum; kimse bu beyefendinin
yerini bilmiyor. "
Duvar saatinin akrep ve yelkovanı bankanın kapanma
saatini gösterdiğinde, insanlar sohbet ede ede Mr. Lorry'nin
masasının önünden su gibi akıp gitmeye başladılar. Mr.
Lorry elinde mektup, herkese soruyordu; hain planları olan
öfkeli mülteci Monsenyör mektuba baktı, sonra öteki, sonra
bir başkası; mektuba bakan herkesin, Fransızca ya da İngilizce,
aranan Marki'ye ilişkin söyleyecek hakaretamiz bir
sözü illaki olmuştu.
"Öldürülen gösteriş budalası Marki'nin yeğeni falan olmalı;
ya da her halükarda, onun aşağılık bir varisi, " dedi
içlerinden biri. " Onu tanımadığım için çok mutluyum. "
" Birkaç sene önce konumunu terk etmiş bir ödlek," dedi
bir diğeri; halbuki kendisi, bir saman balyasının içinde, bacakları
havada, neredeyse boğulur şekilde Paris'in dışına çıkarılmıştı.
Büyüteciyle mektubu inceleyen üçüncüsü, " Şu yeni moda
doktrinlerle zehirlenmiş biriydi," dedi. "Marki'ye karşı gel-
3 1 1
Charles Dickens
di, sonra da kendisine miras kalan mülkleri reddedip çapulculara
bıraktı. Umarım o çapulcular da, ona hak ettiği şekilde
muamele ederler. "
"Haydi yaa ! " diye bağırdı yaygaracı Stryver. "Öyle mi
yapmış sahiden? Ne biçim herifmiş! Bakayım, neymiş aşağılık
herifin adı. Adı batasıca! "
Kendine daha fazla hakim olamayan Darnay, Mr.
Stryver'ın omzuna dokunarak şöyle dedi: " Ben o adamı tanıyorum.
"
"Tanıyor musunuz? Jüpiter aşkına ! " dedi Stryver. " Bunu
duyduğuma çok üzüldüm. "
"Neden?
"Neden mi Mr. Darnay? Adamın ne yaptığını duymadınız
mı ? Böyle bir durumda neden diye sorulur mu? "
" Ben soruyorum. Neden? "
"O zaman söyleyeyim Mr. Darnay. Onu tanıyor olmanıza
üzüldüm. Böyle acayip sorular soruyor olmanıza da
üzüldüm. Bahsettiğimiz bu adam, olabilecek en ahlaksızcasından,
en kafircesinden bir şeytanlığa bulaşmış biri; malını
mülkünü, insanları toplu halde katletmiş, dünyanın en adi
topluluğuna bağışlamış. Siz de kalkmış, gençlere eğitim veren
birinin onu tanıyor olmasından duyduğum üzüntünün
sebebini soruyorsunuz. O zaman söyleyeyim. Üzgünüm
çünkü bu tür hainliklerin bulaşıcı olduğuna inanıyorum. İşte
bu yüzden. "
Darnay, sırrını ortaya dökmemek için kendini zor tutuyordu.
Şöyle dedi: " O beyefendiyi anlayamamış olabilirsiniz.
"
"Sizi nasıl köşeye sıkıştıracağımı biliyorum," dedi Zorba
Stryver, "ve bunu yapacağım da. Eğer bu adam bir beyefendiyse,
ben onu anlayamamışım demektir. Kendisine
iyi dileklerimle beraber aynen bunları iletin. Ayrıca, malını
mülkünü bu eli kanlı kasap çetesine bağışladıktan sonra neden
başlarına geçmediğini merak ettiğimi de söyleyin. Fa-
3 1 2
İki Şehrin Hikayesi
kat hayır beyler, " dedi Stryver etrafına bakınıp parmağını
şıklatarak, "insan ruhundan az buçuk anlarım ve size şunu
rahatlıkla söyleyebilirim ki, bu tür adamlar kendilerini asla
o çok sevip himayeleri altına aldıkları insanların insafına teslim
etmezler; kavga dövüş baş gösterdiği an, onlara tertemiz
ayakkabılarının topuklarını göstere göstere, korkak ve sinsice
kaçarlar. "
Mr. Stryver, b u sözleri söyledikten ve parmağını son bir
kez daha şıklattıktan sonra, dinleyicilerin genel takdirini kazanmış
halde, kapıya bir omuz atarak Fleet Caddesi'ne çıktı.
Mr. Lorry ve Charles Darnay, bankanın paydos saatinden
sonra masanın başında yalnız kalmışlardı.
"O halde mektubu siz alır mısınız? " dedi Mr. Lorry.
"Nereye götüreceğinizi biliyor musunuz? "
" Biliyorum. "
"Size zahmet olmazsa, o kişiye, belki adresini biliyoruzdur
diye mektubun buraya gönderildiğini ve bir süredir de
burada olduğunu açıklayabilir misiniz? "
"Elbette. Paris'e doğrudan buradan mı gideceksiniz? "
"Buradan, saat sekizde. "
"Sizi yolcu etmek için tekrar geleceğim. "
Darnay, kendinden, Stryver' dan ve diğer pek çok kişiden
son derece rahatsız olmuş bir halde Temple'ın sessiz bir
köşesine çekilip mektubu açtı ve okudu. Mektupta şunlar
yazıyordu:
"Abbaye Hapishanesi, Paris
21 Haziran 1 792.
Eskiden Marki olarak bilinen Mösyö'ye,
Köylülerin elinde, hiçbir can güvenliğim olmadan, her
an öldürülme tehlikesiyle burun buruna uzun süre kaldıktan
sonra, binbir eziyet ve hakaretle yakalanıp, onca yolu yürüyerek
Paris'e getirildim. Yolculuk boyunca çok çile çektim.
Bununla da kalmadı; evim yıkılıp yerle bir edildi.
3 1 3
Charles Dickens
Eskiden Marki olarak bilinen Mösyö, tutuklanmamın,
yakında mahkemeye çıkarılacak olmamın ve (eğer sizin
yücegönüllü yardımınız olmazsa) öldürülecek olmamın sebebi,
bana anlatıldığı kadarıyla, halka ihanet etmiş olmam
ve bir göçmen uğruna onların aleyhinde hareket etmiş olmammış.
Sizin emirleriniz doğrultusunda, onların aleyhinde
değil lehinde hareket ettiğimi anlatmaya çalışmam hiçbir
işe yaramadı. Göçmenlerin mallarına el koyulmadan önce,
zaten bir süredir ödemedikleri vergi borçlarını silmiş olduğumu,
hiç kira toplamadığımı ve onların aleyhinde hiçbir
eylemde bulunmadığımı söylemem de hiçbir işe yaramadı.
Durmadan, benim bir göçmen adına hareket ettiğimi söyleyip
durdular ve sürekli o göçmenin nerede olduğunu sordular.
Ah, eskiden Marki olarak bilinen saygıdeğer Mösyö, o
göçmen nerede? Uykularımda bile ağlayarak bu soruyu soruyorum.
Beni gelip buradan kurtarması için göklere yakarıyorum.
Hiç cevap gelmiyor. Ah, şimdiye dek Marki olarak
bilinen Mösyö, biçare haykırışlarımı denizin ötesine gönderiyorum,
hani olur da, Paris'te Tilson24 diye bilinen büyük
banka aracılığıyla belki size ulaşır diye!
Eskiden Marki olarak bilinen Mösyö, Tanrı aşkına, adalet
aşkına, soylu isminizin şerefi ve yüceliği adına size yalvarıyorum;
yardımıma yetişin ve beni buradan kurtarın. Tek
suçum size sadık olmaktı. Ah, eskiden Marki olarak bilinen
Mösyö, ne olur siz de bana vefa gösterin!
Eskiden Marki olarak bilinen Mösyö, anbean ölüme
yaklaştığım bu dehşet dolu zindandan elemli ve kederli selamlarımı
göndererek bir kez daha emrinize amade olduğumu
ifade etmek isterim.
24 Tellson'u yanlış telaffuz ediyor. (ç.n.)
3 14
Çileli kulunuz,
Gabelle. "
İki Şehrin Hikayesi
Darnay'in zihnindeki kuluçkaya yatmış huzursuzluk,
bu mektupla birlikte iyice derinleşmişti. Tek suçu, ona ve
ailesine sadık olmak olan, eski ve iyi bir hizmetkarın içinde
bulunduğu tehlikeyi anlatırkenki sitemkarlığı, Darnay'in yüzünü
öylesine allak bullak etmişti ki, ne yapması gerektiğini
düşünerek Temple'da bir aşağı bir yukarı volta atarken yüzünü
saklama ihtiyacı hissetti.
Sülalesine ait olan o evin kötü itibarını daha da beter
hale getirecek kötülükler yapmış olduğunun ayırdındaydı
ve bundan dehşet duyuyordu; amcasına dair korkunç
şüpheleri vardı ve dağılmakta olan ve konumu gereği koruması
gereken bu düzene duyduğu nefret yüzünden kendisinden
beklenenleri yapamıyordu. Lucie'ye olan aşkı
sebebiyle sosyal konumundan feragat edişi, her ne kadar
kafasında uzun zamandır var olan bir düşünce olsa da,
aceleye gelmişti ve yapılması gereken işler yarım kalmıştı.
Bu süreci daha sistemli yürütüp denetlemesi gerektiğinin
farkındaydı; her ne kadar niyeti bu yöndeyse de bunu gerçekleştirememişti.
İngiltere'de kendi seçtiği ailesiyle kurduğu yuvasındaki
mutluluğu, her zaman yoğun çalışma zorunluluğu ve art
arda gelen ani değişiklikler ve sıkıntılar nedeniyle, bu haftanın
olayları bir önceki haftanın henüz hayata geçmemiş
planlarını iptal ediyor, her şeyin sil baştan planlanması gerekiyordu;
Darnay, bu koşullara teslim olduğunun farkındaydı;
bu durum onu bir miktar huzursuz ediyorsa da, süreklilik
arz eden bir direnç göstermiyordu. Tüm olan biteni, verilen
mücadeleyi ve gerçekleşen dönüşümü, artık herhangi bir
şey yapmak için çok geç olana kadar bir kenardan izlemekle
yetinmişti; soyluların her türlü yolu deneyerek Fransa'dan
akın akın kaçtıklarını, mallarına mülklerine el konulduğunu,
yakılıp yıkıldığını ve aile soyadlarının tek tek silindiğini,
en az kendisini yargılayacak olan Fransa'daki yeni yönetim
kadar iyi biliyordu.
3 1 5
Charles Dickens
Yine de, hayatı boyunca kimseye zulmetmemiş, kimseyi
hapse attırmamıştı; kimseden zorla vergi almamış, hatta
kendi özgür iradesiyle tüm haklarından feragat etmiş, kendisini
hiçbir ayrıcalığa sahip olmadığı yepyeni bir dünyaya
savurmuş, kendisine orada dişiyle tırnağıyla çalışarak
bir yer edinmiş ve bileğinin hakkıyla ekmeğini kazanmıştı.
Mösyö Gabelle, giderek çoraklaşan bu toprakları, kendi yazılı
talimatı üzerine idare edip elinde kalan her şeyi insanlara
pay etmişti; buna, kışın, atmaca gibi bekleyen alacaklıların
izin verdiği ölçüde yakacak ve yazın, yine onlardan kaldığı
kadarıyla yiyecek dahildi. Gabelle, canını kurtarabilmek
için tüm bunları savunmasında kanıt olarak öne sürmüştü
ki, bu da Charles Darnay'in Paris'e gitmek yönündeki fazla
seçenek barındırmayan kararını destekleyen bir unsurdu.
Evet, tıpkı o eski hikayedeki denizci gibi, rüzgar ve akıntı,
Darnay'i, Mıknatıs Taşı Kayası'nın etki alanına sürüklüyordu;
giderek kayanın çekim gücüne kapılıyordu ve evet,
Paris'e gitmesi gerekiyordu. Zihninde oluşan her türlü fikir,
onu giderek artan bir süratle ve istikrarlı bir biçimde,
bu karşı konulmaz çekim merkezine doğru sürüklüyordu.
Kuluçkaya yatmış huzursuzluğunun, mutsuz vatanında,
kötü niyetli insanların kötü eylemlerinden kaynaklandığını
şimdi anlıyordu ve yine fark ediyordu ki, burada onlardan
çok daha iyi koşullarda yaşarken, kan dökülmesine engel
olacak, merhametin ve insanlığın gereklerini yerine getirecek
hiçbir şey yapmamıştı. Biraz dinmiş olsa da onu yiyip
bitirmeye devam eden iç sıkıntısı, kendisini, o sorumluluk
duygusu müthiş yüksek yaşlı beyefendiyle kıyaslamaya
itmişti. Onun açısından hırpalayıcı sonuçları olan bu karşılaştırmanın
ardından, Monsenyörlerin, eskiye dayanan
sebeplerden ötürü onu son derece yaralayan, alaycı sözleri
ve Stryver'ın, onur kırıcı ve kaba sözleri aklına geldi.
Sonra aklına Gabelle'in mektubu düştü; hakkaniyet duygusuna,
şerefine ve itibarlı ismine hitap ederek kendisinden
3 1 6
İki Şehrin Hikiiyesi
yardım dilenen, her an öldürülme tehlikesi taşıyan, masum
mahkumun mektubu ...
Kararını vermişti; Paris'e gitmesi gerekiyordu.
Evet, Mıknatıs Taşı Kayası, onu kendisine doğru çekiyordu
ve kayaya vurana kadar yolculuğa devam etmesi gerekiyordu.
Fakat Darnay, kayanın falan farkında değildi; ona
göre ortada herhangi bir tehlike yoktu. Her ne kadar gerektiği
şekilde tamamlayamamış olsa da, yaptığı şeylerin gerisindeki
niyeti açıkladığında Fransa' da şükranla karşılanacağını düşünüyordu.
Tıpkı iyi niyetli insanların sıklıkla ürnitvar hayaller
görmesi gibi, yaptığı iyilik, tüm ihtişamıyla gözünün önünde
parıldıyordu; hatta iyice vahşileşip çığrından çıkan bu öfkeli
Devrim'in gidişatına yön verebileceğini hayal ediyordu.
Kararını vermiş halde bir aşağı bir yukarı volta atarken,
Lucie'nin ve babasının, o buradan gidene kadar durumdan
haberdar olmaması gerektiğini düşündü. Lucie ayrılık acısı
çekmemeliydi; ona geçmişte onca acı vermiş olan o tehlikeli
ülkeyi düşünmek istemeyen babasıysa, bu yolculuğu,
endişe ve şüphe uyandıracak bir durumdan ziyade atılmış
olumlu bir adım olarak görmeliydi. Halletmesi gereken hususları
Doktor'a anlatamazdı çünkü yaşlı adamın kafasındaki
Fransa'ya dair o eski çağrışımları tekrar uyandırmaktan
çok endişe ediyordu. Fakat, Doktor'un bu durumunun,
Darnay'in bu kararında etkili olduğu da bir gerçekti.
Tellson'a geri dönüp Mr. Lorry'yle vedalaşma vakti gelene
kadar, kafasında düşüncelerle, bir aşağı bir yukarı yürümeye
devam etti. Paris'e varır varmaz hemen gidip eski
dostunu görecekti fakat şimdilik niyetini açık etmemeliydi.
Bankanın kapısının önünde bir at arabası hazır bekliyordu,
Jerry de giyinip kuşanmış, tam teçhizat yolculuğa hazır
durumdaydı.
Charles Darnay Mr. Lorry'ye, " Mektubu teslim ettim,"
dedi. "Sizi yazılı bir cevap ulaştırma zahmetine sokmak istemedim
fakat sözlü bir cevap götürebilirsiniz belki. "
3 1 7
Charles Dickens
"Elbette, seve seve," dedi Mr. Lorry, "eğer tehlikeli olmayacaksa.
"
"Hayır, ortada tehlikeli bir durum yok. Yalnız, cevabı Abbaye
Hapishanesi'ndeki bir mahkuma iletmeniz gerekiyor. "
Mr. Lorry, elinde açık duran not defteriyle, "Mahkumun
adı nedir? " diye sordu.
" Gabelle. "
"Gabelle. Peki talihsiz mahkum Gabelle'e iletilecek olan
mesaj nedir? "
"Sadece, 'mektubu aldı ve oraya gelecek,' demeniz yeterli.
"
"Zaman belirtilecek mi? "
"Yarın gece yola çıkacak. "
"İsim belirtilecek mi ? "
"Hayır. "
Darnay, Mr. Lorry'nin kat kat palto ve pelerinlere sarınmasına
yardım etti ve onunla birlikte eski bankanın sıcak
ortamından Fleet Caddesi'nin puslu havasına çıktı. Mr.
Lorry veda ederken, "Lucie'ye ve Küçük Lucie'ye sevgilerimi
iletin," dedi, "ve ben dönene kadar da onlara gözünüz gibi
bakın. " Araba hareket ederken, Charles Darnay kafasını iki
yana salladı ve tedirgin bir biçimde gülümsedi.
O gece -ağustosun on dördünün gecesi- geç saatlere kadar
oturdu ve iki hararetli mektup yazdı; biri Lucie'yeydi, Paris'e
mutlaka gitmek zorunda olduğunu söylüyor, gitmesinin
gerekçelerini ve neden bu durumun tehlikeli olmadığından
emin olduğunu uzun uzun anlatıyordu; ikincisi Doktor' aydı,
Lucie'yi ve sevgili yavrusunu ona emanet ediyor, diğer mektuptaki
konulara, olabilecek en sağlam argümanlarla tekrar
değiniyordu. İkisine de, oraya varır varmaz güvende olduğunu
haber etmek için mektup göndereceğini de yazmıştı.
Müşterek yaşamlarına ilişkin zihninde ilk kez şüphe
oluştuğundan, Darnay için o günü onlarla geçirmek zor olmuştu.
Zerre kadar şüphelenmedikleri bu durumla ilgili iyi
3 1 8
İki Şehrin Hikayesi
niyetli yalanı sürdürmek hiç kolay değildi. Fakat, son derece
mutlu ve bir şeylerle meşgul olan karısına sevgi dolu bir
bakış attığında, ona yaklaşmakta olan şeyden bahsetmeme
kararının ne denli isabetli olduğundan iyice emin oldu ve
gün böylelikle çabucak geçiverdi. (Aslında, bir an neredeyse
her şeyi karısına anlatacaktı; onun o sessiz desteği olmadan
herhangi bir şey yapmak öyle tuhaftı ki. ) Akşam olduğunda,
seyahat etmesini gerektiren hayali bir iş uydurarak ve
kısa zamanda döneceğini söyleyerek, karısına ve onunla
aynı ismi taşıyan, en az onun kadar kıymetli kızına sarıldı
ve önceden hazırlamış olduğu valizini alarak kendini puslu
sokakların ağırlığına bıraktı; yüreğindeki ağırlık sokakların
ağırlığından bile fazlaydı.
O görünmez güç, onu hızla kendine çekiyordu; tüm gelgitler
ve rüzgarlar da bu çekimi iyice hızlandırıp güçlendiriyordu.
İki mektubunu, gece yarısına yarım saat kala -daha
erken değil- teslim edilmek üzere güvenilir bir ulağa verdikten
sonra atına binip Dover'a doğru yola koyuldu; böylelikle
yolculuğu başlamış oldu. Zavallı mahkumun, "Tanrı
aşkına, adalet aşkına, soylu isminizin şerefi ve yüceliği adına
" diye yakarışı, zaman zaman cesaretini kaybeden yüreğini
güçlendiriyordu. Onun için şu dünyada kıymetli olan her
şeyi geride bırakıp Mıknatıs Taşı Kayası'na doğru sürüklenmeye
başladı.
3 1 9

ÜÇÜNCÜ KİTAP
FIRTINANIN İZİ

Birinci Bölüm
Tecrit
Bin yedi yüz doksan iki senesinin sonbaharında
İngiltere'den Paris'e doğru yola çıkan yolcumuz ağır ağır
ilerliyordu. Düşmüş ve talihsiz Fransa Kralı tüm ihtişamıyla
tahtında oturuyor olsaydı bile, bozuk yollar, kötü arabalar
ve kondisyonsuz atlar yüzünden yine de gideceği yere gecikmeli
varabilecekti; değişen zamanlar tüm bunlara başka
zorluklar da eklemişti. Şehrin tüm girişlerinde ve köylerin
vergi dairelerinde, çeteler halinde vatansever yurttaşlar duruyordu;
ellerinde her an patlamaya hazır tüfekleriyle, geleni
geçeni durdurup çapraz sorgulamaya tabi tutuyor, belgelerini
inceliyor, isimlerini, ellerindeki listelerde arıyorlardı; tüm
bu sorgulamaların sonucunda yolcuları ya geri döndürüyor
ya da geçmelerine izin veriyorlardı, bazen de alıkoyup tutukluyorlardı;
yani yeni doğmakta olan "Özgürlüğün, Eşitliğin,
Kardeşliğin ya da Ölümün Tek ve Bölünmez Cumhuriyeti"
adına, keyfi birtakım kararlar alıp, o an için en uygun olduğunu
düşündükleri şeyi yapıyorlardı.
Charles Darnay, Fransa'da henüz birkaç kilometre yol
gittiğinde anlamıştı ki, Paris'te iyi bir yurttaş olduğunu kanıtlamadıkça,
kendisi için bu yollardan geri dönme umudu
yoktu. Başına ne gelirse gelsin, yolculuğunu tamamlaması
323
Charles Dickens
gerekiyordu. Nezaketsizce suratına kapanan tek bir köy kapısı,
yolda önüne konan tek bir barikat yoktu ki İngiltere'yle
arasındaki dizi dizi demir kapıdan yalnızca biri olduğunu
hissetmesin. Bu her an teyakkuzda olma hali onu öylesine
çepeçevre sarmıştı ki, bir ağa düşmüş olsaydı ya da gideceği
yere bir kafes içinde götürülüyor olsaydı, kendini ancak bu
kadar özgürlüğü elinden alınmış hissedebilirdi.
Bu her an teyakkuzda olma hali, onu yolda yirmi kere
durdurmakla kalmamış, ilerleyişini de yirmi kere sekteye
uğratmıştı; her seferinde birileri dörtnala arkasından gelerek
onu yavaşlatıyor, önünden giderek birden aklına esip onu
durduruyor ya da hemen yanı başında giderek onu gözetim
altında tutuyordu. Günlerce bir başına Fransa'da yolculuk
ettikten sonra yol üzerinde küçük bir kasabada bir yatağa
tükenmiş halde uzandığında Paris'ten hala çok uzaktaydı.
Abbaye Hapishanesi'ndeki çileli Gabelle'in mektubunu
çıkarıp göstermemiş olsa buralara kadar gelemezdi. Bu küçücük
kasabadaki karakolda öylesine zor anlar yaşadı ki, bunun
yolculuğunda bir dönüm noktası olduğunu anladı. Bu yüzden,
sabaha kadar mola vermeyi düşündüğü küçücük handa,
gecenin bir yarısı uyandırıldığında hiç mi hiç şaşırmadı.
Ürkek görünümlü bir kasabalı görevliyle, yatağa oturan,
kaba kırmızı şapkalı ve ağızlarında pipo olan üç silahlı yurtsever
tarafından uyandırılmıştı.
" Göçmen, " dedi görevli, "seni bir refakatçi eşliğinde
Paris 'e göndereceğim. "
"Yurttaş, zaten benim de tek isteğim Paris'e gitmek fakat
refakatçi olmadan da gidebilirim. "
"Kes sesini! " diye homurdandı kırmızı şapkalılardan biri
tüfeğinin dipçiğiyle yorgana vurarak. "Ağır ol asilzade! "
" Sevgili yurtsever arkadaşımızın dediği gibi," dedi ürkek
görevli, "sen bir asilzadesin ve yanında refakatçiler olması
gerekiyor; ayrıca onların parasını da sen ödeyeceksin."
" Başka seçeneğim yok sanırım," dedi Charles Darnay.
324
İki Şehrin Hikayesi
"Seçenek diyor! Duydunuz mu? " diye bağırdı aynı çatık
kaşlı, kırmızı şapkalı. "Sanki lamba direğine asılmaktan
kurtarmakla ona iyilik etmiyormuşuz gibi."
"Değerli yurtsever arkadaşımız ne söylerse doğrudur, "
dedi görevli. "Haydi kalk ve üstünü giy göçmen. "
Darnay söyleneni yaptı; onu tekrar, kaba kırmızı şapkalı
diğer yurtseverlerin ateşin başında sigara ve içki içip
uyudukları karakola götürdüler. Refakatçiler için yüklü bir
miktar para ödedikten sonra, sabaha karşı üçte, sırılsıklam
yollara vurdu kendini.
Üzerlerine üç renkli rozet takılmış kırmızı şapkaları olan,
tüfekli ve süvari kılıçlı iki atlı yurtsever, iki yanında Darnay'e
refakat ediyorlardı. Refakat edilen, her ne kadar atını kendi
idare ediyor olsa da, refakatçilerden biri, atının dizginine
gevşekçe bağlı olan ipi bileğine dolamıştı. Sağanak yüzlerine
gözlerine yağarken, bu şekilde yola devam ettiler; ağır süvari
adımlarıyla yamuk yumuk kasaba taşlarında tangır tungur,
balçık kaplı yollarda bata çıka ilerlediler. Başkente kadar
uzanan kilometrelerce balçık kaplı yol boyunca, atları ve
hızları dışında hiçbir değişiklik yapmadan yol aldılar.
Tüm gece yol alıp gün ağardıktan bir iki saat sonra mola
verdiler ve alacakaranlık çökene kadar yatıp dinlendiler.
Refakatçilerin kıyafetleri perişandı; yağmurdan korunmak
için çıplak bacaklarına saman dolamış, omuzlarındaki yırtık
pırtık kıyafetlerin üzerini samanla örtmüşlerdi. Charles Darnay,
bu kadar göz açtırmaksızın kontrol altında tutulmanın
verdiği rahatsızlık ve her daim sarhoş olan ve tüfeğini son
derece sarsak taşıyan yurttaşlardan birinin sebep olabileceği
tehlikeleri düşünmek dışında üzerindeki baskının, yüreğine
korku salmasına izin vermiyordu; henüz ortada kendi
şahsına yönelik açılmış bir davanın olmayışını ve kendini
ifade etme şansı bulduğunda, anlatacaklarını Abbaye' deki
mahkumun da teyit edeceğini düşünerek kendine telkinde
bulunuyordu.
325
Charles Dickens
Akşamüzeri, sokakların ana baba günü olduğu bir saatte
Beauvais kasabasına vardıklarında, durumun epey vahim
olduğunu itiraf etmek zorunda kaldı. Atların değiştirileceği
postanenin avlusunda atından inişini görmek için toplanmış
olan uğursuz bir kalabalık yüksek sesle, "Kahrolsun göçmen!
" diye bağırıyordu.
Tam atının eyerinden yere inmek üzereyken, oranın en
güvenli yer olduğuna kanaat getirip yeniden oturan Darnay,
" Göçmen mi dostlar! Özgür irademle Fransa'ya geldiğimi
görmüyor musunuz?"
"Sen lanet olası bir göçmensin! " diye öfkeyle bağırdı
kalabalığın arasından bir nalbant, elinde çekiciyle. "Ayrıca,
lanet olası bir asilzadesin! "
Posta müdürü, nalbantla, atlının elindeki dizginin arasına
girdi ve sakinleştirici bir ses tonuyla (ki bu konuda bariz
bir yeteneği vardı), " Bırakın adamı, bırakın, " dedi, "nasılsa
Paris'te yargılanacak. "
Nalbant, "Yargılanacak! " diye tekrar etti çekicini havada
savurarak. "Yargılanacak ve bir hain olarak cezasını
çekecek! " Bu sözün üzerine kalabalıktan kükreme sesine
benzer bir onaylama geldi.
Sarhoş yurtsever, bileğine dolanmış ipiyle, atının eyerinde
oturmuş sakin sakin etrafına bakınırken, Darnay, atının
kafasını avluya yönlendirmeye çalışan posta müdürünü kollayarak,
sesini duyurabileceği ilk fırsatta, "Arkadaşlar, ya siz
kendi kendinizi kandırıyorsunuz ya da birileri sizi kandırıyor.
Ben hain değilim," dedi.
" Yalan söylüyor! " diye bağırdı demirci. "Yeni yasa yürürlüğe
girdiğinden beri o bir hain. Artık hayatı halkın elinde.
Lanet olası hayatı artık kendine ait değil. "
Darnay, kalabalığın gözlerindeki kıvılcımı gördüğü an,
bunun kendisine yöneleceğini anladı; posta müdürü atının
yönünü hemen avluya çevirdi, refakatçiler hemen atının yanına
yanaştılar ve posta müdürü, iki kanatlı kapıları sıkıca
326
İki Şehrin Hikayesi
kapatıp sürgüledi. Nalbant, elindeki çekiçle kapıya vurdu
ve kalabalık homurdandı; neyse ki bunun dışında bir şey
olmadı.
Darnay, avluda posta müdürüne teşekkür ettikten sonra,
yan yana durdukları sırada, "Demircinin bahsettiği yasa nedir
? " diye sordu.
" Göçmenlerin mülklerinin satılmasıyla ilgili bir yasa. "
"Ne zaman yürürlüğe girdi? "
" On dördünde. "
" Benim İngiltere'den ayrıldığım gün! "
"Herkes, bunun yalnızca bir tanesi olduğunu söylüyor;
buna benzer başka yasalar da çıkacakmış. Göçmenler ülkeden
sürülecek, geri dönenlerse idama mahkum edilecekmiş.
Hayatının sana ait olmadığını söylerken bunu kastediyorlardı.
"
"Fakat henüz böyle yasalar yürürlüğe girmedi ki. "
Posta müdürü omuz silkerek, "Ne bileyim ben ? " dedi,
" Yürürlüğe girmiştir ya da girecektir; ikisi de aynı kapıya
çıkar sonuçta. Ne yaparsın? "
Gece yarısına kadar tavan arasındaki saman balyalarının
üzerinde yatıp dinlendiler ve tüm kasaba uykuya daldıktan
sonra tekrar yola koyuldular. Bu çılgın yolculuğa gerçeküstü
bir görünüm kazandıran, gündelik yaşama dair gözlemlenebilir
pek çok büyük değişikliğin en belirgini, uykunun gözle
görülür bir biçimde azalmış olmasıydı. Atlarını mahmuzlayarak
kederli yollar boyunca bir başlarına ve uzun uzun
gittikten sonra, yoksul kulübe yığınlarına ulaştılar; kulübeler
karanlığa gömülmemişlerdi, aksine ışıl ışıl aydınlıklardı;
insanlar gecenin o saatinde hortlak gibi sokaklarda geziniyorlar,
el ele tutuşup kurumuş Özgürlük ağacının25 etrafında
dönüyorlar ya da hep beraber Özgürlük şarkısını söylüyorlardı.
Şansları yaver gitmişti de, o gece Beauvaisliler uyumuş,
25 Bu dönemde, özgürlüğü sembolize eden ağaçlar dikmek gelenek haline gelmişti.
(ç.n.)
327
Charles Dickens
onlar da kasabadan ayrılabilmişlerdi. Kendilerini bir kez
daha ıssızlığa ve yalnızlığa vurmuşlardı. Soğuğun ve yağmurun
zamansız teslim aldığı, o sene hiç mahsul vermemiş tarlaların,
yanan evlerin simsiyah kalıntılarının arasından geçtiler;
yollarda aniden karşılarına pusu kuran ve devriye gezen
yurtseverler çıktığında, var güçleriyle dizginlere asıldılar.
Gün doğduğunda nihayet kendilerini Paris'in duvarlarının
önünde bulmuşlardı; barikat kapalıydı ve etrafta bir
sürü muhafız vardı.
Muhafızın seslenerek dışarı çağırdığı, kararlı görünüşlü
yetkili bir adam, " Bu mahkumun evrakı nerede? " diye sordu.
Bu nahoş kelimeyi duyunca doğal olarak irkilen Charles
Darnay, adamdan, özgür seyahat etme hakkı olan bir Fransız
vatandaşı olduğunu, ülkenin karmaşık durumundan ötürü
kendisine refakatçi atandığını ve refakatçilerin ücretini
kendisinin ödediğini dikkate almasını rica etti.
Aynı adam, Darnay'in söylediklerine kulak asmaksızın,
"Bu mahkumun evrakı nerede? " diye sorusunu tekrarladı.
Sarhoş yurtsever, şapkasının içindeki evrakı çıkarıp uzattı.
Gabelle'in mektubuna göz gezdiren yetkili, kafası karışmış
ve şaşkın bir halde Darnay'i tepeden tırnağa dikkatle süzdü.
Adam sessizce refakatçilerin ve refakat edilenin yanından
ayrılıp karakol binasına girdi; bu sırada Darnay ve refakatçileri,
kapının önünde atlarından inmeden beklediler.
Bu tansiyonu yüksek bekleyiş sırasında etrafına bakınan
Charles Darnay, kapının, askerler ve yurtseverlerden oluşan
-yurtseverlerin sayısı askerlerden fazlaydı- karma bir grup
muhafız tarafından tutulduğunu gözlemledi; arabalarıyla erzak
ve kaçak mallar getiren köylülerin giriş izni alması son
derece kolayken, çıkış izni almak, en zararsız görünen insan
için bile zordu. Çok sayıda kadın, erkek ve elbette hayvan ve
araçtan oluşan bir grup, çıkış yapmak için bekliyordu fakat
kimlik kontrolü son derece sıkıydı ve uygun görülenlerin barikattan
geçmeleri epey uzun sürüyordu. Sıranın kendilerine
328
İki Şehrin Hikayesi
gelmesine çok zaman olduğunu bilen bazıları, uyumak ya da
sigara içmek için yerlere serilmişlerdi, diğerleriyse birbirleriyle
laflayıp aylaklık ediyorlardı. Kırmızı şapka ve üç renkli
rozet, tüm kadınlarda ve erkeklerde ortaktı.
Darnay, yarım saat kadar atının eyerinde oturup bu tür
şeyleri gözlemledikten sonra aynı yetkili adamı karşısında
buldu; adam, muhafıza barikatı açmasını söyledikten sonra
sarhoş ve ayık durumdaki refakatçilere, refakat ettikleri
kişiyle ilgili bir makbuz verip Darnay'in attan inmesini rica
etti. Darnay söyleneni yaptı ve iki refakatçi, yorgun atını
arkalarından sürükleyerek, şehre girmeden kapıdan dönüp
uzaklaştılar.
Darnay, yetkiliyi takip ederek şarap ve tütün kokusu
sinmiş karakola girdi; askerler ve yurtseverler, kah ayakta
kah yatar vaziyette, kah sarhoş, kah ayık, kah uyanık, kah
uykudaydılar ya da uykuyla uyanıklık, sarhoşlukla ayıklık
arasında, iki tarafa da tam olarak meyletmeyen bir yerlerde
geziniyorlardı. İçerideki ışığın bir kısmı, sönmeye yüz tutmuş
gaz lambalarından, bir kısmıysa dışarıdaki kapalı havadan
geliyor, bu da, tam da mevcut müphem duruma uygun
bir atmosfer yaratıyordu. Bir masanın üzerinde açık duran
kayıt defterleri vardı, başlarındaysa kaba saba ve karanlık
görünümlü bir görevli vardı.
Adam, yazmak için bir kağıt parçası alarak, Darnay'i
getiren kişiye, "Yurttaş Defarge," diye seslendi, " bu adam
göçmen Evremonde mu? "
" Evet, o."
"Yaşın kaç Evremonde? "
"Otuz yedi. "
"Evli misin Evremonde? "
" Evet. "
"Nerede evlendin? "
"İngiltere' de. "
"Ona ne şüphe. Eşin nerede Evremonde ? "
329
Charles Dickens
"İngiltere' de. "
"Ona ne şüphe. La Force Hapishanesi'ne sevk ediliyorsun
Evremonde. "
"Aman Tanrım! " diye bağırdı Darnay. "Hangi yasaya
göre, hangi suça istinaden? "
Görevli, bir an kafasını önündeki kağıttan kaldırıp baktı.
" Sen buradan gittikten sonra yeni yasalarımız ve suçlarımız
oldu Evremonde. " Bu cümleyi insafsız bir gülümsemeyle
söylemişti, sonra yazısını yazmaya devam etti.
" Bir yurttaşın, şu an önünüzde duran yazılı yardım çağrısı
üzerine, buraya kendi isteğimle gelmiş olduğumu dikkate
almanızı istiyorum sizden. Vakit kaybetmeden, bir an önce
bana bu fırsatı vermeniz dışında bir talebim yok. Buna hakkım
yok mudur? "
" Göçmenlerin hakları yoktur Evremonde," diye yanıtladı
ruhsuz bir ses. Görevli, yazısını bitirip bir kez kendi
kendine okuduktan sonra mürekkebini kurutup sabitledi,
üzerinde "Tecrit" yazan kağıdı Defarge'a verdi.
Defarge, elindeki kağıdı mahkuma doğru sallayıp kendisiyle
gelmesini işaret etti. Mahkum söyleneni yaptı ve iki
silahlı yurtsever koruma onlara eşlik etti.
Karakolun merdivenlerinden aşağı inip Paris'e yöneldiklerinde
Defarge alçak sesle, " Bir zamanlar Bastille'de mahkum
olan Doktor Manette'in kızıyla evlenen sen misin? "
Darnay, yüzünde şaşkın bir ifadeyle, "Evet," diye karşılık
verdi.
" Benim adım Defarge, Saint Antoine Mahallesi'nde bir
meyhanem var. Adımı duymuş olmalısın. "
"Karım, babasını almak için size gelmişti, değil mi ? Tabii
ya! "
"Karım" kelimesi Defarge'da birtakım kötü çağrışımlar
yapmış olacak ki, sabırsızca şöyle deyiverdi: "Adına Giyotin
denen o yeniyetme fettan dilber aşkına söyler misin lütfen,
ne demeye kalkıp Fransa'ya geldin? "
3 3 0
İki Şehrin Hikayesi
"Az önce neden geldiğimi söyledim. Söylediğim şeyin
gerçek olduğuna inanmıyor musunuz ? "
Defarge kaşları çatık bir halde önüne bakarak, " Bu gerçek
pek senin hayrına olmayacak," dedi.
"Açıkçası, tamamen kaybolmuş durumdayım. Burada
her şey öylesine kökten, beklenmedik, ani ve adaletsiz bir
biçimde değişmiş ki, neye uğradığımı şaşırmış durumdayım.
Bana biraz yardımcı olabilir misiniz? "
Defarge önüne bakmaya devam ederek, "Hayır, " dedi.
"O zaman size tek bir soru sorabilir miyim? "
"Olabilir. Sorunun içeriğine bağlı. Konu nedir? "
"Son derece haksız bir biçimde götürüleceğim b u hapishanede
dış dünyayla iletişim kurabilecek miyim? "
" Oraya gidince görürsün. "
"Kendimi savunma hakkı bile verilmeden, yargısız infazla
ömür boyu orada tıkılıp kalmayacağım, öyle değil mi ? "
" Onu da oraya gidince görürsün. Hem velev ki öyle;
insanlar geçmişte çok daha kötü hapishanelere ömür boyu
tıkılıp kaldılar. "
"Fakat buna sebep asla ben olmadım Yurttaş Defarge. "
Defarge tek kelime etmeden ona ters ters baktı ve istikrarlı
bir sessizlikle yürümeye devam etti. Darnay'e öyle geliyordu
ki, adamın içine gömüldüğü sessizlik derinleştikçe,
yumuşama ihtimali azalıyordu. Bu yüzden telaşla şöyle dedi:
"Şu an Paris'te bulunan, Tellson Bankası'ndan İngiliz beyefendi
Mr. Lorry'yle irtibata geçilip, hiç yorum yapmadan,
La Force Hapishanesi'ne kapatıldığımın söylenmesi benim
açımdan hayati -ne denli hayati olduğunu siz benden daha
iyi bilirsiniz Yurttaş- önem taşıyor. Bunu benim için yapabilir
misiniz? "
" Senin için hiçbir şey yapmarn," dedi Defarge dikkafalı
bir biçimde. " Ben ülkeme ve halkıma hizmet ederim. Ben
onların yanında sana karşı miicadele etmeye yemin etmiş bir
hizmetkarım. Senin için parmağımı bile kıpırdatmam. "
3 3 1
Charles Dickens
Charles Darnay daha fazla üstelemenin sonuç vermeyeceğini
hissetti; üstelik gururu da incinmişti. Sessizce yan yana
yürürlerken Darnay, halkın, mahkumların sokaklarda bu
şekilde, bir gösteri malzemesiymiş gibi ifşa edilmesini hiç yadırgamadığını
fark etti. Çocukların bile dikkatini çekmiyordu.
Yoldan geçenlerden birkaçı kafasını çevirip baktı, çok azı
da bir asilzade olduğu için onu kınarcasına parmak salladı;
bunların dışında, o günlerde, iyi giyimli bir adamın hapse götürülmesi,
iş kıyafetleriyle bir işçinin işe gitmesi kadar doğal
karşılanıyordu. Geçtikleri dar, izbe ve pis sokaklardan birinde
hararetli bir hatip, bir sandalyenin üzerine çıkmış, hararetli
bir dinleyici kitlesine, kralın ve kraliyet ailesinin halka karşı
işlediği suçları anlatıyordu. Charles Darnay'in yakalayabildiği
birkaç kelimeden anladığı, kralın hapiste olduğu ve tüm
yabancı büyükelçilerin Paris'i terk etmiş olduğuydu. Halbuki
yolculuk esnasında geçtikleri yerlerde (Beauvais hariç) hiç
böyle şeyler duymamıştı. Refakatçiler ve sürekli teyakkuz
hali, onu dış dünyadan tamamen tecrit etmişti.
İngiltere' den ayrıldığı zamanla kıyaslandığında, çok daha
büyük tehlikelerin kucağına düşmüş olduğunu şimdi anlıyordu.
Tehdidin giderek arttığını ve bu artış eğiliminin devam
edebileceğini de şimdi anlıyordu. Şu son birkaç gündür
başına gelenleri öngörebilseydi, bu yolculuğa hiç çıkmayacağını
itiraf etmekten kendini alamıyordu. Yine de, sonradan
bakıldığında durumun korktuğundan bile daha karanlık
olduğu anlaşılacaktı. Gelecek, sorunlarla dolu ve belirsizdi
ama yine de tüm müphemliğinin içinde cahilce bir umudu
da barındırıyordu. Birkaç saat içinde başlayacak ve günlerce
ve gecelerce devam edecek olan o katliam,26 tarih denen
zamanın kutsal hasadında kocaman bir kanlı iz bırakacaktı;
Darnay ise, sanki binlerce yıl öncesinde yaşıyormuşçasına,
bu olacaklardan habersizdi. " Giyotin denen o yeniyetme fet-
26 2-6 Eylül 1 792 tarihleri arasında Paris'in dört hapishanesinde binden fazla
idam gerçekleştirilmiştir. (ç.n.)
332
İki Şehrin Hikayesi
tan dilberi" henüz ne o tanıyordu, ne de halk. Kısa bir süre
sonra hayata geçirilecek olan o korkunç eylemler, henüz onları
gerçekleştirecek olanların bile aklına hayaline gelmezdi.
Bu korkunç eylemler, nazik bir zihnin belli belirsiz düşüncelerinde
kendine nasıl bir yer edinebilirdi ki ?
Tutukluluğu süresince insafsız bir muameleye maruz kalıp
büyük eziyet çekebileceğini, karısından ve kızından acımasızca
koparılabileceğini tahmin edebiliyordu ya da bunların
olacağından emindi fakat bunların dışında bariz biçimde
korktuğu bir şey yoktu. Zihnindeki bu düşünceler, korkunç
bir hapishane avlusuna gelene dek onu oyalamaya yetmişti;
bir süre sonra La Force Hapishanesi'ne vardılar.
Yüzü gözü şiş bir adam demir iç kapıyı açtı ve Defarge,
" Göçmen Evremonde," diyerek ona Darnay'i takdim etti.
"Canları cehenneme! Bunlardan daha kaç tane var ! "
diye haykırdı yüzü gözü şiş adam.
Defarge adamın bağırışına kulak asmadan belgeyi verip
iki yurtsever yoldaşıyla birlikte oradan ayrıldı.
Karısıyla baş başa kalan gardiyan, "Canları cehenneme
dedim! " diye bağırdı. "Bunlardan kaç tane daha var! "
Bu soruya bir cevap bulamayan karısı, "Biraz sabret
hayatım! " dedi. Karısının zili çalması üzerine içeri giren üç
gardiyan da aynı yanıtı verdiler; içlerinden biri, "Özgürlük
aşkına, " diye ilave etti ki, bulundukları yer itibarıyla epey
uygunsuz bir sözdü bu.
La Force Hapishanesi kasvetli, izbe ve leş gibi bir yerdi;
içeriye iğrenç bir uyku kokusu sinmişti. O iğrenç koku, iyi
temizlenmeyen ve bakımsız yerlere nasıl da hayret verici bir
hızla yerleşiyordu!
Gardiyan, kağıdın üzerinde yazana göz atarak, " Bir de
tecritmiş! " diye homurdandı. "Sanki işim başımdan aşkın
değilmiş gibi ! "
Gardiyan sinirli hareketlerle kağıdı bir dosyaya taktı ve
Charles Darnay, kah kemerli odada bir aşağı bir yukarı yü-
3 3 3
Charles Dickens
rüyerek, kah beton koltukta oturarak bir yarım saat kadar
adamın keyfini bekledi; başgardiyan ve yardımcıları, yaptığı
her hareketi sanki hafızalarına kazımak istercesine büyük
bir dikkatle izliyordu.
Anahtarlarını eline alan başgardiyan nihayet, " Buraya
gel! " diye seslendi. "Benimle gel göçmen. "
Yeni refakatçisi, kederli zindan alacakaranlığında, koridorlar
ve merdivenler boyunca ona eşlik etti; şangır şungur
açılıp arkalarından tekrar kilitlenen pek çok kapıdan geçtikten
sonra kadınlı erkekli mahkumların olduğu büyük, alçak
tavanlı, kubbeli bir odaya ulaştılar. Kadınlar uzun bir masanın
etrafına oturmuş, bir şeyler okuyup yazıyor, örgü örüyor,
dikiş dikiyor, nakış işliyorlardı; erkeklerin çoğu onların
sandalyelerinin arkasında ayakta duruyor, bir bölümüyse
odanın içinde bir aşağı bir yukarı volta atıyordu.
Yeni mahkum, içgüdüsel olarak yüz kızartıcı suç ve ahlaksızlıkla
bağdaştırdığı bu mahkum topluluğunu karşısında
görünce gayriihtiyari irkildi fakat tam da bu uzun, gerçekdışı
yolculuğunu taçlandıracak şekilde, mahkumların hepsi
birden ayağa kalkıp dönemin olanca süslü tavırlarını, göz
okşayan zarafetini ve yaşama güzellik katan inceliğini sergileyerek
onu selamladılar.
Hapishanenin genel davranış kalıpları ve kasvetli atmosferi,
bu tür incelikleri öylesine gölgede bırakıyordu ki
Charles Darnay bir an için bu yakışıksız sefaletin ve kederin
ortasında, ölülerin arasında olduğunu hissetti. Oradaki
herkes bir hayaletti! Güzelliğin, ihtişamın, zarafetin, şıklığın,
gururun, hoppalığın, zekanın, gençliğin, yaşlılığın hayaleti ...
Mahsur kaldıkları bu ıssız sahilde kurtarılmayı bekliyor gibiydiler;
buraya geldikleri an ölü gözlerine dönüşen gözlerini
dikmiş, Darnay'e bakıyorlardı.
Darnay öylece kalakalmıştı. Yanı başında duran başgardiyan
ve etrafta gezinip her zamanki işlerini yapan diğer
gardiyanlar, bu kederli annelerle ve çiçeği burnunda genç
334
İki Şehrin Hikayesi
kızlarıyla -işveli cilveli, gençliğin tüm güzelliğine sahip ve
zarafet sahibi olgun kadın hayaletleriyle- karşılaştırıldığında
öylesine kaba sabaydılar ki, bu siluetlerin davranışlarıyla
kıyaslandıklarında, ortaya bundan daha keskin bir tezat
çıkamazdı. Şüphesiz, bunların hepsi hayaletti. Şüphesiz, o
uzun, gerçekdışı yolculuk esnasında bir hastalık kapmış ve
bu kederli gölgelerin arasına düşmüştü.
Son derece kibar görünen ve konuşan bir beyefendi öne
çıkarak, "Size La Force'a hoş geldiniz demekten ve sizi buraya,
aramıza getiren talihsizliğinizden ötürü acınızı paylaşmaktan
onur duyarım. Tez vakitte mutlu sona ermesini
umuyoruz. Başka bir yerde olsak sormak münasebetsizlik
olurdu fakat burada öyle olmayacağını düşünerek, isminizi
ve durumunuzu öğrenebilir miyiz acaba ? "
Charles Darnay kendini toplamaya çalışarak istenen bilgileri
bulabildiği en uygun kelimelerle verdi.
Beyefendi, gözleriyle ortalıkta gezinen başgardiyanı takip
ederek, "Umarım tecrit altında tutulmayacaksınızdır," dedi.
"Bunun ne anlama geldiğini bilmiyorum fakat öyle söylediklerini
duydum. "
"Ah, çok yazık! Gerçekten çok üzgünüz. Fakat metin
olun, aramızdan pek çoğu ilk başlarda tecritte kaldı fakat
bu durum çok kısa sürdü." Sonra sesini yükselterek, "Size
bunu söylemekten büyük üzüntü duyuyorum fakat ne yazık
ki tecritte tutulacakmış," diye ilave etti.
Charles Darnay odayı boylu boyunca geçip, gardiyanın
kendisini beklediği demir parmaklıklı kapıya yönelirken,
odada, üzüntülerini belirtip onu teselli etmeye çalışanların
fısıltları yükseliyordu; çoğu yumuşak ve sevgi dolu kadınlara
ait olan bu sesler, ona iyi dileklerde bulunup moral
vermeye çalışıyordu. Demir kapının önüne gelince, yüreğindeki
minneti ifade etmek için arkasına döndü; gardiyan
kapıyı kapattı ve hayaletler gözünün önünden sonsuza dek
kayboldu.
335
Charles Dickens
Demir parmaklıklı küçük kapı, yukarı çıkan taş bir merdivene
açılıyordu. Kırk basamak çıktıktan sonra, (henüz
yarım saatlik mahkum şimdiden adımlarını saymaya başlamıştı)
gardiyan alçak, kara bir kapıyı açtı ve tek kişilik bir
hücreye girdiler. Hücre, soğuk ve rutubetli olmasına karşın
karanlık değildi.
"Burası senin," dedi gardiyan.
"Neden tek kişilik hücrede tutuluyorum ? "
"Ben nereden bileyim? "
"Kalem, mürekkep ve kağıt satın alabilir miyim? "
"Bana öyle bir emir verilmedi. Seni ziyarete geldiklerinde
sorarsın. Şimdilik yalnızca yiyecek satın alabilirsin, başka
şeye izin yok. "
Hücrede bir masa, bir sandalye ve bir saman şilte vardı.
Gardiyan dışarı çıkmadan önce eşyaları ve dört duvarı genel
olarak incelerken, karşısındaki duvara yaslanmış olan Darnay
de merakla onu inceliyordu; adamın hem yüzü gözü,
hem de karakteri öylesine şişkindi ki, onu kafasında, suda
bc>ğulmuş ve içi suyla dolmuş bir insan olarak canlandırdı.
Bu darmadağınık düşünceler gardiyan gittikten sonra da peşini
bırakmadı; " Sanki ölmüşüm gibi beni burada bırakıp
gittiler, " diye geçirdi içinden. Eğilip şilteye göz attıktan sonra
midesi bulanarak kafasını çevirdi ve, " Öldükten sonra bedenim,
bu küçük sürünen yaratıkların beşiği haline gelecek, "
diye düşündü.
" Beşe dört buçuk adım, beşe dört buçuk adım, beşe
dört buçuk adım. " Mahkum, hücreyi bir aşağı bir yukarı
adımlayarak ölçerken, şehrin, davul sesleri ve vahşi çığlıklarla
karışık, kükremeyi andıran sesi giderek yükseliyordu.
"O ayakkabı yapardı, o ayakkabı yapardı, o ayakkabı yapardı.
" Mahkum, hücreyi bir daha ölçtü; bu kez zihnini bu
sözlerden uzaklaştırmak istercesine adımlarını hızlandırmıştı.
"Küçük demir kapı kapandığında ortadan kaybolan hayaletler.
İçlerinden biri siyah elbiseli bir hanımın hayaletiydi;
3 3 6
İki Şehrin Hikayesi
pencerenin pervazına yaslanmıştı, altın sarısı saçlarına ışık
vuruyordu; bu haliyle tıpkı şeye benziyordu ... Tanrı aşkına,
yola devam edelim, kimselerin uyumadığı o ışıl ışıl köylerden
geçelim! . . O ayakkabı yapardı, o ayakkabı yapardı, o
ayakkabı yapardı ... Beşe dört buçuk adım. " Mahkum, zihninin
derinliklerinde oradan oraya uçuşan bu bölük pörçük
düşüncelerle, bir an olsun vazgeçmeden, inatla adımlarını
saydı, saydı, saydı ve adımlarının hızını giderek artırarak
yürüdü, yürüdü, yürüdü. Bu arada şehrin, kükreyişi andıran
uğultusunda bir miktar değişiklik olmuştu; boğuk bir davul
sesini andıran ses yine halka halka yayılmaya devam ediyordu
fakat bu sefer tanıdığı insanların feryat figan haykırışları
onu bastırıyordu.
3 3 7

İkinci Bölüm
Bileğitaşı
Paris'in Saint Germain Mahallesi'nde yer alan Tellson
Bankası, caddeden yüksek bir duvar ve sağlam bir kapıyla
ayrılmış olan, bir avludan geçilerek girilen büyük bir evin
bir kanadında bulunuyordu. Ev, sorunlar baş gösterince aşçısının
kılığına girip sınırdan geçerek kaçmayı başarabilen
kalantor bir asilzadeye aitti. Peşine düşen avcıların elinden
bir şekilde kurtulan bu av hayvanı, ruh göçü gerçekleşmiş
olan, sıcak çikolatasını nadide dudaklarıyla buluşturmak
için aşçının yanı sıra üç güçlü kuvvetli adama daha ihtiyaç
duyan Monsenyör' den başkası değildi.
Bu üç güçlü kuvvetli adam, vaktiyle Monsenyör'den hatırı
sayılır maaşlar almış olmanın günahından kendilerini
arındırabilmek için, yeni doğmakta olan Bölünmez ve Tek
Cumhuriyet'in sunağında, Özgürlük, Eşitlik, Kardeşlik ya
da Ölüm adına, adamın boğazını kesmek için can atıyorlardı
fakat Monsenyör gitmiş, eviyse önce haczedilmiş, sonra
da kamulaştırılmıştı. Her şey müthiş hızlı gelişiyor, son
derece sert kararnameler birbirini izliyordu. Tüm bunlar
olurken, eylül ayının üçüncü gecesinde yasal temsilci yurtseverler,
Monsenyör'ün evini ele geçirmiş, üç renge boyayarak
işaretlemiş, odalarında brendilerini içiyorlardı.
3 3 9
Charles Dickens
Londra'da herhangi bir işyeri, Tellson Bankası'nın Paris
şubesinin durumunda olsaydı, yönetim çoktan çıldırıp
Gazette'e iflas ilanı vermişti. Saygın ve sorumluluk sahibi
İngiliz vakarı, şu avludaki kasaların içine dikilmiş portakal
ağaçlarını ya da gişenin üzerine asılmış olan Eros'u görse
ne derdi acaba ? Fakat Paris'teki şubede durumlar bu minvaldeydi.
Her ne kadar Tellson, Eros'u bembeyaza boyamış
olsa da, en havadar keten kıyafetiyle tavanda duruyor, (her
zaman yaptığı gibi) sabahtan akşama kadar paralara nişan
alıyordu. Bu genç pagan, Londra' daki Lombard Caddesi'nde
olsaydı, kesin orayı da iflas ettirirdi; ölümsüz oğlanın hemen
gerisindeki perdeli niş, duvarın içine yerleştirilmiş olan ayna
ve en küçük bir tahrikte çıkıp herkesin içinde oynayan, hiç
de yaşlı sayılmayacak çalışanlar da aynı şekilde ... Yine de,
Tellson'un Fransa şubesi tüm bunlarla gayet iyi başa çıkıyordu;
işler yolunda gittiği sürece, kimse bu tür şeylerden
korkup da parasını çekmeye kalkmamıştı.
Acaba bundan sonra Tellson'dan kimlerin paraları çekilecek,
kimlerinki orada kalacak ve unutulup kaybolacaktı?
Sahipleri zindanlarda çürürken, hangi gümüş tabaklar ve
mücevherler Tellson'un gizli bölmelerinde paslanıp bozulmaya
yüz tutacaktı ? Acaba, Tellson Bankası'nda bulunan
ve bu dünyada hesabı görülemeyen kaç kişinin hesabı öbür
dünyaya kalacaktı ? Bu soruların cevabını, o gece kara kara
bunları düşünen Mr. Jarvis Lorry'den iyi bilen olamazdı.
Yeni yakılmış odun ateşinin karşısında oturan (ekinlerin
hastalandığı bu mahsulsüz sene soğuklar erken bastırmıştı)
adamın dürüst ve cesur yüzünde öylesine derin bir korkunun
gölgesi vardı ki, odadaki avize ya da herhangi başka bir
nesne bu gölgeyi çarpıtıp gizleyemezdi.
Yıllar boyu büyük bir bağlılıkla hizmet verdiği, sağlam
köklü bir sarmaşık misali kök salarak bir parçası haline geldiği
bankada bir odada kalma ayrıcalığına sahipti. O sırada
binanın yurtseverler tarafından işgal edilmiş olması, binayı
340
İki Şehrin Hikayesi
güvenli hale getiriyordu fakat iyi yürekli yaşlı beyefendi bu
tür şeylerin hesabını asla yapmazdı. Görevini layıkıyla yerine
getirebilmek adına etrafta olan bitenle ilgilenmezdi. Avlunun
karşı tarafındaki sıra sıra sütunların orada at arabalarının
durması için geniş bir alan vardı; hatta Monsenyör'ün
arabalarından bazıları hala orada duruyordu. Sütunlardan
ikisine, iki büyük ve ışıltılı fener asılmıştı ve fenerlerin ışığı,
yerde duran kocaman bir bileğitaşını aydınlatıyordu; taş, o
civarlardaki bir demirciden ya da başka bir atölyeden aceleyle
oraya getirilip bırakılmış gibiydi. Ayağa kalkıp pencereden
bu zararsız nesneleri inceleyen Mr. Lorry ürperdi,
sonra tekrar ateşin önündeki koltuğuna oturdu. Az önce
açmış olduğu pencereyi ve dışındaki kafes panjuru kapattı;
tepeden tırnağa titremişti.
Yüksek duvarların ve sağlam kapının ötesinden şehrin
her geceki uğultusu geliyordu fakat bu kez bu sese, tam olarak
betimlemesi imkansız, çok tuhaf ve bu dünyaya ait olmayan
bir çınlama sesi eşlik ediyordu; sanki bu alışılmadık,
korkunç sesler Tanrı katına ulaşmak ister gibiydi.
Mr. Lorry ellerini kavuşturarak, "Tanrı'ya şükür ki bu
gece tanıdığım ve sevdiğim hiç kimse bu korkunç şehirde değil,
" dedi. "Tanrı tehlikede olan herkesin yardımcısı olsun."
Çok geçmeden, büyük kapının zili çaldı, Mr. Lorry, "İşte
yine geldiler! " diye geçirdi içinden ve oturduğu yerden sesleri
dinlemeye koyuldu. Fakat avluda korktuğu gibi bir baskın
gerçekleşmedi; kapının tekrar çarpışını duydu ve sonrasında
her yer sessizliğe gömüldü.
İçindeki genel korku ve huzursuzluk hali, bankayla ilgili
de belli belirsiz bir tedirginlik duymasına sebep olmuştu;
insanın içinde bu tür hisler oluştuğunda muhakkak büyük
değişiklikler olurdu. Banka çok iyi korunuyordu ve Mr.
Lorry tam bu güvenilir korumaların yanına gidecekken birden
kapı açıldı ve içeriye iki kişi girdi; yaşlı adam gördüğü
manzara karşısında şaşkınlıktan irkilerek geri çekildi.
3 4 1
Charles Dickens
Gelenler Lucie ve babasıydı! Lucie kollarını ona uzatmıştı;
yüzünde her zamanki o yoğun ciddiyet ifadesi vardı; sanki
bu yüz ifadesi, yaşamının bu geçidinden geçerken ona güç ve
dirayet versin diye yüzüne mühürlenmişti.
"Nereden çıktı bu? " diye bağırdı Mr. Lorry, nefes nefese
kalmıştı, kafası allak bullaktı. "Ne oldu? Lucie! Manette!
Sorun nedir? Neden geldiniz buraya ? "
Lucie, yüzündeki sabit bakışla, benzi atmış ve kendinden
geçmiş bir halde ağlayarak, "Ah, sevgili dostum! Kocam! "
diyerek Mr. Lorry'nin kollarına atıldı.
"Kocan mı Lucie? "
" Charles. "
"Ne olmuş Charles'a ? "
"Burada."
"Paris'te mi ? "
" Bir süredir burada, üç ya da dört gündür, tam olarak
bilmiyorum, kafamı toplayamıyorum. Tam olarak neyle ilgili
olduğunu bilmediğimiz bir iyilik yapmak için gelmiş buraya
fakat onu barikatın orada durdurup hapse atmışlar. "
Yaşlı adam kendine hakim olamayarak çığlık attı. Tam o
sırada büyük kapının zili tekrar çaldı, avluya, yüksek sesle
konuşan ve rap rap yürüyen insanlar akın etti.
" Bu ses de neyin nesi ? " diye sordu Doktor pencereye yönelerek.
" Bakmayın! " diye bağırdı Mr. Lorry. "Bakmayın Manette!
Canınızı seviyorsanız panjura dokunmayın! "
Doktor, eli pencerenin kulpunda, döndü ve soğukkanlı,
korkusuz bir gülümsemeyle şöyle dedi:
" Sevgili dostum, ben bu şehirde çok acayip bir yaşantı
sürdüm. Ben bir Bastille mahkumuyum. Paris'te, hatta tüm
Fransa'da, benim bir zamanlar Bastille'de mahkum olduğumu
bilip de bana el sürecek hiç kimse olamaz; coşkuyla
kucaklamak ya da sevinçle omuzlarına almak dışında. Geçmişte
çektiğim acılar sayesinde elde ettiğim güç, barikattan
342
İki Şehrin Hikayesi
geçip buraya gelebilmemizi ve Charles'la ilgili bilgi alabilmemizi
sağladı. Bunun böyle olacağını, Charles'a yardım edebileceğimi,
onu tehlikeden çekip çıkarabileceğimi biliyordum
ve bunu Lucie'ye de söyledim. Fakat bu neyin sesi? " Elini
tekrar pencerenin kulpuna koydu.
" Bakmayın! " diye bağırdı Mr. Lorry, tamamen çaresiz
görünüyordu. "Hayır, canım Lucie, sen de bakma! " Mr.
Lorry, onu kollarıyla sardı ve bir süre öyle kaldılar. "Ne
olur bu kadar korkma canım benim. Sana yemin ederim ki,
Charles'ın başına kötü bir şey geldiğine dair bir bilgim yok.
Onun bu korkunç yerde olabileceği aklımın ucundan bile
geçmezdi. Hangi hapishanedeymiş ? "
"La Force! "
"La Force! Lucie, sevgili yavrum, senin hayatın boyunca
hep yürekli ve metanetli olduğunu biliyorum; şimdi de
aynı şekilde kendini toplamalı ve sana söylediğimi harfiyen
yapmalısın; bunu yapman, tahmin edebileceğinden ya da
benim sana anlatabileceğimden çok daha büyük önem taşıyor.
Bu gece herhangi bir şey yapmaya çalışman hiçbir fayda
getirmez; zaten muhtemelen yerinden kımıldayamazsın bile.
Bunu söylüyorum çünkü Charles için yapmanı isteyeceğim
şey, işin en zor kısmı olacak. Hemen şu andan itibaren sözümü
dinlemeli, sakin ve sessiz olmalısın. Seni arka tarafta
bir odaya yerleştirmeme itiraz etmemelisin. Babanı ve beni
birkaç dakika yalnız bırakabilir misin? Bu bir hayat memat
meselesi, oyalanmaya gelecek bir konu değil. "
"Sözünüzü dinleyeceğim. Yapabileceğim başka bir şeyin
olmadığını yüzünüzden anlıyorum. Size güveniyorum. "
Yaşlı adam Lucie'yi öptü ve onu alelacele odasına götürüp
kapıyı kilitledi; sonra telaşla Doktor'un yanına geldi,
pencereyi açıp panjuru aralayarak, eli Doktor'un kolunun
üzerinde, beraber avluyu izlemeye koyuldular.
Aşağıda kadınlı erkekli bir kalabalık vardı; sayıları avluyu
dolduracak kadar fazla değildi; kırk elli kişi kadarlardı. Evi
343
Charles Dickens
işgal edenler, onları kapıdan içeri almışlardı. Kalabalık hemen
bileğitaşının başına üşüştü; görünen oydu ki taş, gözden
uzak ve sakin bir yer olduğu için özellikle oraya konmuştu.
Fakat bu insanlar ne kötü işçilerdi, ne kötü iş çıkarıyorlardı!
Bileğitaşının iki kulpu vardı; iki adam kulplardan tutmuş
canhıraş döndürmeye çalışıyorlardı; taşı her çevirişlerinde,
siyah, uzun saçları geriye savruluyor ve yüzleri, dünyanın
en vahşi ve saldırgan barbarlarının yüzlerinden bile daha
korkunç ve acımasız görünüyordu. Tanınmamak için sahte
kaşlar ve bıyıklar takmışlardı; çirkin suratları kan ve ter
içindeydi, kükrer gibi bağırmaktan yamulup yumulmuşlardı;
hayvani bir uyarılmışlıkla parıldayan uykusuz gözleriyle,
sanki yiyecek gibi dik dik bakıyorlardı. Bu çapulcu sürüsü
dönüp durdukça keçeleşmiş saçları kah gözlerinin önüne
kah boyunlarına geliyordu; kadınlardan bazıları, adamlar
içsinler diye ağızlarına şarap tutuyordu; damlayan kanlarla,
dökülen şaraplarla, bileğitaşından pınar gibi fışkıran kıvılcımlarla,
bu şeytani ortam kanlı bir yangın yerini andırıyordu.
Aralarında kana bulanmamış tek bir kişi yoktu. Birbirlerine
omuz atarak bileğitaşına yanaşmaya çalışıyorlardı;
erkeklerin üstleri çıplaktı, kollarında ve göğüslerinde kan
lekeleri vardı; türlü türlü yırtık pırtık paçavralar giymişlerdi,
bu paçavralar da lekeliydi; erkekler, kadınlardan ganimet
olarak aldıkları ipek, dantel ve kurdeleleri taşıyorlardı, lekeler
bu ıvır zıvırlara da bulaşmıştı. Baltalar, bıçaklar, süngüler,
kılıçlar, yani bilemek için getirdikleri her şey kıpkırmızıydı.
Bazıları, gasp ettikleri kılıçları, keten ve elbise parçalarıyla
bileklerine bağlamışlardı; bağlamak için kullandıkları kumaş
parçalarının türü farklı farklıydı fakat hepsi aynı renge
boyanmıştı. Silahlarını kıvılcımların arasından çekip alan
zıvanadan çıkmış insanlar, kendilerini sokaklara atıyorlardı;
elbiselerini boyayan kırmızının aynısı dellenmiş gözlerinde
de vardı; bu gözleri gören en mülayim insan bile, bu gözlerin
344
İki Şehrin Hik!iyesi
sahibini bir silahla çekip vurabilmek için hayatının yirmi senesini
rahatlıkla feda ederdi.
Tüm bunları kısacık bir anda görmüşlerdi; tıpkı suda boğulan
bir insanın ya da bu dünyadan büyük göçünü gerçekleştirmek
üzere olan bir insanın gözünün önünden dünyanın
geçişi gibi. Pencerenin önünden ayrıldılar; Doktor, arkadaşının
rengi kaçmış yüzünde bir açıklama arıyordu.
Mr. Lorry kapısı kilitli odanın etrafında bakışlarını korkuyla
gezdirerek, "Mahkumları öldürüyorlar," diye fısıldadı.
"Eğer söylediklerinize gerçekten inanıyorsanız ve eğer
gerçekten bahsettiğiniz gibi bir güce sahipseniz -ki öyle olduğunuza
inanıyorum- o zaman gidip bu iblislere kendinizi
gösterin ve La Force'a gidin. Belki de çoktan iş işten geçmiştir,
bilemiyorum ama kaybedecek tek bir dakikamız yok ! "
Doktor Manette dostunun elini sıkarak, şapkasını bile
almadan aceleyle odadan çıktı; Mr. Lorry panjurun yanına
gidene kadar çoktan avluya varmıştı.
Dalgalanan bembeyaz saçları, belirgin yüz hatları ve tavırlarındaki
özgüven, onu silahların arasından suda kayar
gibi geçirerek taşın etrafında toplanan kalabalığın tam ortasına
taşıdı. Birkaç dakikalık duraksamanın ardından telaşlı
bir kıpırdanma ve mırıldanma oldu ve Doktor'un ne söylediği
anlaşılmayan konuşması duyuldu; sonra Mr. Lorry,
yirmi kadar omuz omuza vermiş, birbirlerinin omzuna ellerini
atmış genç erkeğin, "Yaşasın Bastille mahkumu! Bastille
mahkumunun yakınına yardım edelim! Bastille mahkumuna
önde yer açın! La Force'taki mahkum Evremonde'u kurtaralım
! " bağırışları arasında onu gördü.
Mr. Lorry yüreği pır pır ederek önce panjuru, sonra da
pencereyi ve perdeyi kapatıp Lucie'nin yanına koştu ve ona,
insanların, kocasını bulmak için babasına yardım ettiklerini
söyledi. Çocuğu ve Miss Pross da Lucie'nin yanındaydı; Mr.
Lorry oturup onları gecenin sessizliğinde seyretmiş, onların
orada olduğuna şaşırmak aklına gelmemişti.
345
Charles Dickens
Lucie baygınlık geçirmiş, yaşlı adamın elini sımsıkı tutarak
ayağının dibine yığılmıştı. Miss Pross, küçük çocuğu
Mr. Lorry'nin yatağına yatırmış, en sonunda kendi kafası
da yastığa, güzel emanetinin yanına düşmüştü. Ah, o biçare
eşin inlemeleriyle geçen o gece ne uzundu! Ah, o ne bitmek
bilmez bir geceydi, ne babası dönmüştü geri, ne de bir haberi
gelmişti!
Büyük kapının zili karanlıkta iki kere daha çaldı ve avluya
yine akın ettiler, bileğitaşı yine döndü ve kıvılcımlar
sıçrattı. " Bu da nedir? " diye bağırdı Lucie dehşet içinde.
" Sessiz ol! Askerler kılıçlarını biliyorlar," dedi Mr. Lorry.
" Burası artık halkın malı oldu ve bir tür cephanelik olarak
kullanılıyor canım. "
Tüm bunlar iki kez tekrarlanmıştı fakat sonuncuda ortaya
koyulan iş verimsiz ve dağınıktı. Çok geçmeden gün
ağarmaya başladı ve Mr. Lorry, elini sımsıkı kavrayan elden
kurtulup dikkat çekmemeye çalışarak tekrar dışarı baktı. Bir
adam, bileğitaşının yanındaki kaldırımda, doğrulmaya çalışırken
etrafına boş gözlerle bakınıyordu; üstü başı öyle kana
bulanmıştı ki ölülerle dolu bir alanda kaybettiği bilincini yeniden
kazanmaya çalışan ağır yaralı bir askeri andırıyordu.
Kısa bir süre sonra bu bitap katil, henüz tam aydınlanmamış
gün ışığında Monsenyör'ün arabalarından birini seçti
ve yalpalayarak o muhteşem arabaya gitti, kapıyı açıp içeri
tırmandı ve nadide minderlerin üzerinde istirahate çekildi.
Mr. Lorry bir kere daha pencereden dışarı baktığında,
Dünya denen o devasa bileğitaşı da dönüşünü bir kez daha
gerçekleştirmişti; avluda doğan güneş kıpkırmızıydı. Bileğitaşı,
sabah sessizliğinde orada bir başına duruyordu; üzerindeki
kızıllık güneşten kaynaklı olmadığı gibi, güneşin silebileceği
türden bir şey de değildi.
346
Üçüncü Bölüm
Gölge
Mesai başladığında, Mr. Lorry'nin profesyonel zihninde
beliren ilk fikirlerden biri şuydu: Göçmen bir mahkumun karısını
bankanın çatısı altında barındırarak Tellson'u tehlikeye
atmaya hakkı yoktu. Lucie ve çocuğu için malını mülkünü,
güvenliğini hatta yaşamını gözünü kırpmadan feda ederdi
fakat kendisine büyük bir güvenle emanet edilen şey ona ait
değildi, ayrıca söz konusu iş olunca, o son derece prensip sahibi
bir işadamıydı.
Aklına ilk Defarge geldi; meyhaneye gidip sahibinden,
şehrin bu çığrından çıkmış halinde olabilecek en güvenli yer
konusunda fikir almayı düşündü. Sonra aynı sebepten ötürü
bu fikirden vazgeçti; meyhaneci şehrin en vahşet dolu bölgesinde
yaşıyordu, ayrıca orada etkili bir insan olduğu ve tehlikeli
birtakım işlere bulaşmış olduğu muhakkaktı.
Öğlen olduğu halde Doktor hala geri dönmeyince Mr.
Lorry, her geçen dakika Tellson'u daha fazla tehlikeye attığını
düşünerek Lucie'yle konuştu. Lucie ona, babasının, yine aynı
mahallede, bankaya yakın bir yerde kısa süreli bir ev kiralamaktan
bahsettiğini söyledi. Meseleye profesyonel açıdan bakıldığında
bunda hiçbir sakınca yoktu; böylesi Charles açısından
da daha iyi olacaktı çünkü serbest bırakılsa bile, ha deyince
şehirden ayrılmak gibi bir umudu olamazdı. Böylece, Mr.
347
Charles Dickens
Lorry hemen bir ev arayışına girdi ve panjurları sımsıkı kapalı,
terk edilmiş evlerle dolu, son derece melankolik bir meydana
bakan yüksek binalardan birinde uygun bir ev buldu.
Mr. Lorry, kendisinden bile daha rahat etmeleri için elinden
geleni yaparak Lucie'yi, çocuğunu ve Miss Pross'u hemen
bu eve taşıdı. Kapı gibi cüsseli ve kafası taş gibi sağlam
Jerry'yi onlarla bırakıp kendi işinin başına döndü. Allak bullak
olmuş ve kederli bir zihinle işlerini halletmeye çalıştı ve
böylece geçmek bilmeyen kasvetli gün nihayet sona erdi.
Mesai sona erdiğinde gün bitmişti fakat Mr. Lorry de
bitmişti. Bir önceki geceki gibi odasında bir başına oturmuş
bundan sonra ne yapması gerektiğini düşünürken merdivenlerde
bir ayak sesi duydu. Birkaç dakika sonra karşısına bir
adam dikildi; adam onu dikkatle süzdükten sonra ona adıyla
hitap etti.
"Emrinizdeyim, " dedi Mr. Lorry, "beni tanıyor musunuz?"
Kırk beş elli yaşlarında, siyah kıvırcık saçlı, iri yapılı bir
adamdı. Adam cevap olarak, aynı tonlamayla Mr. Lorry'nin
cevabını tekrar etti:
"Beni tanıyor musunuz? "
"Sizi bir yerlerde gördüm sanırım. "
"Benim meyhanemde olabilir mi? "
Mr. Lorry büyük bir ilgiyle ve telaşla, "Doktor Manette'in
yanından mı geliyorsunuz? "
"Evet, Doktor Manette'in yanından geliyorum. "
"Ne diyor? Bana ne gönderdi ? "
Defarge, yaşlı adamın gergin eline katlanmamış bir kağıt
parçası tutuşturdu. Kağıtta Doktor'un el yazısıyla şöyle yazıyordu:
" Charles güvende fakat güvenlik sebebiyle henüz buradan
ayrılamıyorum. Notu getiren kişiden, Charles'ın eşine
yazdığı kısa notu iletmesini rica ettim. Onu Charles'ın eşine
götürür müsünüz lütfen? "
Not, yaklaşık bir saat önce La Force'ta yazılmıştı.
348
İki Şehrin Hikayesi
"Charles'ın eşinin oturduğu yere benimle gelir misiniz
lütfen? " dedi Mr. Lorry notu yüksek sesle okuduktan sonra
keyfi yerine gelmiş ve rahatlamış şekilde.
"Tabii," diye yanıtladı Defarge.
Defarge'ın ne kadar mesafeli ve mekanik bir biçimde konuştuğunu
pek fark etmemiş olan Mr. Lorry şapkasını giydi
ve beraber avluya çıktılar. Avluda biri örgü ören iki kadını
gördüler.
"Siz kesinlikle Madam Defarge olmalısınız! " dedi Mr.
Lorry; kadın, onu en son on yedi sene önce gördüğünde de
aynı vaziyetteydi.
"Evet, ta kendisi," diye karşılık verdi kocası.
Kadının da onlarla beraber yürümeye başladığını gören
Mr. Lorry, "Madam da bizimle mi gelecek? " diye sordu.
"Evet, insanların yüzlerini hatırlıyor ve kim olduklarını
tespit edebilir. Bu onların güvenliği için gerekli. "
Defarge'ın tavırlarından işkillenmeye başlayan Mr. Lorry,
ona şüpheyle bakarak önden yolu göstermeye devam etti.
İki kadın da onları takip ediyordu; ikinci kadın İntikamcı
Teğmen'di.
Ara sokaklardan mümkün olabildiğince çabuk geçerek
yeni evin merdivenlerini çıktılar; onları Jerry karşıladı, Lucie
ise tek başına oturmuş ağlıyordu. Mr. Lorry'nin kocasıyla
ilgili verdiği haberlerle bir anda kendine gelerek notu uzatan
ele yapıştı; bu elin, daha o gece insanlara neler yaptığını,
fırsatını bulsa aynılarını kocasına da yapacağını hiç tahmin
edemiyordu.
"Canımın içi, cesur ol. Ben iyiyim, babanın burada çok
büyük nüfuzu var. Ne yazık ki bu mektuba cevap vermen
mümkün değil. Çocuğumuzu benim için öp. "
Notun hepsi bu kadardı fakat onu alan kişi için öylesine
çok şey barındırıyordu ki, Defarge'ı bırakıp karısına döndü ve
349
Charles Dickens
kadının örgü ören ellerinden birini öptü. Lucie'nin bu yaptığı
son derece tutku dolu, sevgi dolu, minnettar ve kadınsı bir
eylemdi fakat öpülen el hiçbir tepki vermedi; ağır ve soğuk bir
biçimde aşağıya düştü, sonra da örgüsünü örmeye devam etti.
Bu dokunuşta Lucie'yi kendine getiren bir şey olmuştu.
Elindeki notu koynuna koyarken durakladı ve elini boynuna
götürerek korkuyla Madam Defarge'a baktı. Madam Defarge,
onun kalkmış kaşlarına ve çizgi çizgi olmuş alnına, soğuk
ve ruhsuz bir bakışla karşılık verdi.
" Canım," dedi Mr. Lorry açıklama yapma ihtiyacı duyarak,
" bunun seni rahatsız etme olasılığı çok düşük fakat şu
sıra sokaklarda çok sık ayaklanma oluyor, Madam Defarge
da böyle bir zamanda koruyabileceği insanları iyice tanımak
istiyor ki, daha sonra rahatlıkla hatırlayabilsin." Karşısındaki
üç kişinin duvar gibi durduklarını görünce güven telkin
eden sözlerine devam etmekte zorlanan Mr. Lorry, "Sanırım
durum bundan ibaret, öyle değil mi Yurttaş Defarge? " diye
sordu.
Defarge asık bir suratla karısına baktı ve onaylama belirten
bir homurtu sesi dışında herhangi bir karşılık vermedi.
Mr. Lorry, gerek ses tonu gerekse tavırlarıyla elinden geldiğince
teskin etmeye çalışarak, "Haydi Lucie, sevgili yavrumuzu
ve dostumuz Pross'u buraya getir. Defarge, sevgili
dostumuz Pross İngiliz ve hiç Fransızca bilmiyor. "
Bahsi geçen hanım, hiçbir yabancının, kılına bile dokunamayacağına
dair derin inancı sayesinde hiç de korkmuş
ya da gergin görünmüyordu; kollarını göğsünde kavuşturmuş
halde, İntikamcı Teğmen'e İngilizce, "Nasılsın nemrut
şey? Umarım iyisindir! " Sonra tipik bir İngiliz gibi, Madam
Defarge'ın suratına doğru yüksek sesle öksürdü fakat iki kadın
da ona pek aldırış etmediler.
Madam Defarge ilk kez örgüsüne ara vererek ve sanki
Kader'in parmağıymışçasına şişiyle küçük Lucie'yi işaret ederek,
" Bu, o adamın çocuğu mu? " diye sordu.
350
İki Şehrin Hikayesi
"Evet madam," diye karşılık verdi Mr. Lorry. "Bu, zavallı
mahkumun sevgili kızı ve biricik yavrusu. "
Madam Defarge'ın ve ona eşlik edenlerin gölgesi çocuğun
üzerine öylesine tehditkar ve karanlık bir biçimde düşmüştü
ki, annesi içgüdüsel olarak kızının yanında diz çöktü ve onu
bağrına bastı. Bu kez Madam Defarge'ın ve ona eşlik edenlerin
gölgesi, tehditkar ve karanlık bir biçimde hem annenin
hem de çocuğunun üzerine düşmüştü.
"Bu kadar yeter kocacığım," dedi Madam Defarge. "Onları
gördüm. Gidebiliriz. "
Kadının b u bastırılmış hal ve hareketlerinde, açıkça görülmese
ve ortaya konmasa da, belli belirsiz ve üstü kapalı
bir gözdağı vardı; Lucie bundan tedirgin olmuştu, yakaran
elini kadının elbisesinin üzerine koyarak, "Zavallı kocama
iyi davranacaksınız, değil mi? Ona zarar vermeyeceksiniz.
Mümkünse onun görmeme yardım eder misiniz? " dedi.
Madam Defarge, hiç istifini bozmadan ve Lucie'ye tepeden
bakarak, " Senin kocan beni hiç ilgilendirmiyor," dedi.
"Burada beni ilgilendiren kişi, babanın kızı. "
"O zaman hatırım için kocama merhametli davranın!
Çocuğumun hatırı için! Ellerini açıp merhametli olmanız için
dua edecek. Biz diğerlerinden çok sizden korkuyoruz. "
Madam Defarge bunu iltifat addetti ve kocasına bir bakış
fırlattı. Sinirli sinirli başparmağının tırnağını kemiren ve karısına
bakan Defarge, kendisini toparlayıp daha sert bir ifade
takınmaya çalıştı.
"O küçücük mektupta ne demiş kocan sana ? " diye sordu
Madam Defarge küçümser bir gülümsemeyle. "Nüfuz falan
öyle bir şeyler mi demiş? "
Lucie kağıdı telaşla koynundan çıkararak ve ürkmüş bakışlarını
sorgulayan kişiden ayırmadan, "Babamın orada nüfuzunun
olduğundan bahsetmiş, " dedi.
"Eminim babanın nüfuzu onu oradan kurtarır! " dedi
Madam Defarge. "Kurtarsın da görelim! "
3 5 1
Charles Dickens
Lucie tüm içtenliğiyle ağlayarak, " Bir eş ve anne olarak
size yalvarıyorum; bana merhamet edin ve sahip olduğunuz
gücü, masum kocamın aleyhinde değil lehinde kullanın.
Beni bir kız kardeşiniz olarak görün. Bir eş ve bir anne olarak!
" diye ağladı.
Madam Defarge yalvaran kadına her zamanki soğuk
bakışlarıyla baktı ve arkadaşı İntikamcı Teğmen'e dönerek,
"Biz bu çocuğun yaşından, hatta daha küçüklüğümüzden
beri böyle eşler ve anneler görmeye öyle alışkınız ki. Kim
onların neler yaşadığını dikkate aldı ? Onların da kocaları ve
babaları hapislere atıldı ve ailelerinden ayrı düştüler. Tüm hayatımız
kız kardeşlerimizin ve onların çocuklarının, yoksulluk,
çıplaklık, açlık, susuzluk, hastalık, keder, zulüm ve ihmal
edilmişliğin her türlüsü içinde çile çekişini görmekle geçti. "
"Biz başka bir şey görmedik ki," dedi İntikamcı Teğmen.
"Biz kendimizi bildik bileli bu durumdayız, " dedi Madam
Defarge bakışlarını tekrar Lucie'ye çevirerek. "Şimdi
sen söyle bakalım! Şu an bir eş ve annenin durumu umurumuzda
olur mu ? "
Tekrar örgüsünü örmeye başlayarak dışarı çıktı. İntikamcı
Teğmen onu takip etti. En son Defarge çıktı ve çıkarken
kapıyı kapattı.
"Biraz cesaret sevgili Lucie," dedi Mr. Lorry, Lucie'yi yerden
kaldırırken. "Cesaret! Cesaret! Şu ana kadar işler bizim
açımızdan yolunda gitti; pek çok zavallının şimdilerde başına
neler geldiğini düşünürsek, biz onlardan çok daha şanslıydık.
Haydi bakalım, biraz neşelen ve halimize şükret. "
"Amacım nankörlük etmek değil fakat o korkunç kadın,
benim ve tüm ümitlerimin üzerine öylesine karanlık bir gölge
gibi çöküyor ki. "
"Haydi ama ! " dedi Mr. Lorry. "O küçük cesur yüreğinde
bu ümitsizliğin ne işi var? Gölgeymiş! Bu çok anlamsız Lucie."
Böyle söylemişti fakat Defargeların tavırlarındaki gölge
onun da üzerine kapkara çökmüştü ve gizliden gizliye onu
çok tedirgin ediyordu.
352
Dördüncü Bölüm
Fırtınanın Ortasında Sakin
Doktor Manette ancak ortadan kaybolduktan dört gün
sonraki sabah geri dönebildi. O korkunç zaman aralığında
olup bitenler Lucie'den öylesine iyi gizlenmişti ki, Lucie,
her yaştan, kadınlı erkekli bin yüz savunmasız mahkumun,
ayaktakımı tarafından öldürüldüğünü ancak Fransa'dan
ayrıldıktan çok sonra öğrenebilmişti; bu korkunç eylem,
bu dört gün ve gecenin üzerine kapkara bir bulut gibi çökmüştü,
hatta soluduğu hava bile katliam kokusuyla zehirlenmişti.
O yalnızca hapishanelere saldırıldığını, tüm siyasi
mahkumların tehlike altında olduğunu ve içlerinden bazılarının
kalabalık tarafından dışarıya sürüklenerek öldürüldüğünü
biliyordu.
Doktor, Mr. Lorry'ye aralarında kalması şartıyla -ki
böyle bir şart koşmasına hiç gerek yoktu- kalabalığın, onu,
La Force Hapishanesi'nde kıyımın gerçekleştiği yere götürdüğünü
anlattı. Orada yetkisi kendinden menkul bir mahkeme
vardı; mahkumlar tek tek yargılanıp alelacele haklarında
bir hüküm veriliyor, ya idam edilmelerine, ya serbest
bırakılmalarına ya da (nadiren) hücrelerine gönderilmelerine
karar veriliyordu. Doktor, onu oraya götürenler tarafından
mahkemeye takdim edildikten sonra adını, mesleğini ve
3 5 3
Charles Dickens
hakkında verilmiş herhangi bir hüküm olmaksızın on sekiz
sene Bastille'de tecritte tutulduğunu söylemişti; mahkeme
heyetinden biri ayağa kalkıp kimliğini doğrulamıştı; bu kişi
Defarge'dı.
Doktor daha sonra, masanın üzerinde duran kağıtlardan,
damadının yaşayan mahkumlar arasında olduğunu tespit
etmiş ve kimisi uyuklayan, kimisi uyanık, kiminin eli kana
bulanmış, kiminin eli temiz, kimisi ayık, kimisi sarhoş mahkeme
heyeti üyelerinden rica minnet damadının hayatının
bağışlanmasını ve özgür bırakılmasını istemişti. Devrilmiş
olan sistemin önde gelen mağdurlarından biri olarak coşkuyla
karşılanıp selamlandıktan sonra Charles Darnay'in bu
kanunsuz mahkemeye çıkarılıp sorgulanmasına karar verilmişti.
Hemen serbest bırakılmasına karar verilecekmiş gibi
görünürken, Doktor'un anlam veremediği bir denetim mekanizması
devreye girmiş ve gizli birtakım konuşmalar gerçekleşmişti.
Heyete başkanlık eden adam, Doktor Manette'e
damadının gözaltında tutulacağını fakat kendisinin hatırı
için bunun güvenli bir gözaltı süreci olacağını söylemişti.
Sonra bir işaretle, mahkum yeniden hapishanenin iç kısımlarındaki
hücresine gönderilmişti; o sırada Doktor, damadının,
talihsizlik ya da kötü niyet sonucu, kapının dışında
korkunç çığlıkları duyulan güruhun eline düşmeyeceğinden
emin olabilmek adına orada kalmak için yalvar yakar izin
istemiş ve sonunda iznini alıp tehlike geçene kadar Kanlı
Salon' da kalmıştı.
Doktor, azıcık yemek yediği ve bölük pörçük uyuduğu
o süreçte gördüklerini kimselere anlatmadı. Halkın, hayatı
bağışlanan mahkumlar için gösterdiği çılgınca sevinç,
en az bedeni paramparça edilenler için gösterdiği gözü
dönmüş vahşet kadar şaşırtmıştı onu. Serbest bırakılan
mahkumlardan biri, sokağa çıktığında, bir vahşinin gelişigüzel
fırlattığı mızrağın hedefi olmuştu Doktor'un anlattığına
göre. Doktor'dan gidip adamın yarasını tedavi etmesini rica
354
İki Şehrin Hikayesi
etmişlerdi; Doktor kapıdan geçtiğinde, yaralı adamı, kurbanlarının
cesetleri üzerine oturmuş bir grup şefkatli insanın
kollarında bulmuştu. Bu korkunç kabustaki her şeye sirayet
etmiş o canavarca tutarsızlıkla, şifa veren yaşlı adama
yardım etmiş ve yaralıya -onun için hemen bir sedye yapıp
onu başka bir yere taşıyarak- olabilecek en hassas ihtimamı
göstermişlerdi; sonra sanki hiçbir şey olmamış gibi yine
silahlarını kuşanıp öylesine korkunç bir kasaplığa girişmişlerdi
ki, vahşetin ortasında kalan Doktor elleriyle gözlerini
kapatmış, sonra da kendinden geçmişti.
Mr. Lorry, aralarında kalacak olan bu bilgileri, altmış
iki yaşındaki dostunun yüzüne dikkatle bakarak dinlerken
içinde, bu korkunç deneyimin, o eski tehlikeyi yeniden tetikleyebileceğine
dair bir endişe oluştu. Fakat dostunu hiç
o anki gibi görmemişti; onun o an büründüğü kişiliği hiç
tanımıyordu. O an, Doktor hayatında ilk defa, çekmiş olduğu
çilelerin bir tür güç ve dayanıklılığa dönüştüğünü hissediyordu.
Hayatında ilk defa, o ateşte, damadının zindanının
parmaklıklarını kırabilecek ve onu oradan kurtarabilecek
demiri dövdüğünü hissediyordu. "Sonunda her şey güzel
olacak sevgili dostum; hiçbir emek boşa gitmedi. Nasıl ki
sevgili kızım bir zamanlar hayata dönmeme yardım ettiyse,
ben de hayatının en değerli varlığının ona geri dönmesine
yardım edeceğim. Yüce Tanrı'nın izniyle bunu mutlaka yapacağım!
" İşte böyle bir ruh halindeydi Doktor Manette.
Jarvis Lorry, o çakmak çakmak gözlerini, kararlı yüz ifadesini,
sakin ama güçlü duruşunu ve bir saat misali yıllarca
durdurulduktan sonra, iş görmediği süre boyunca biriken
enerjisiyle yeniden çalıştırılan adamın yeniden doğuşunu görünce
söylediklerine inandı.
Doktor, o sıra azimle sarıldığı amacının çok daha ötesinde
sonuçlar elde etmişti. Bir hekim olarak, tutsak ya da
özgür, zengin ya da yoksul, iyi ya da kötü, her türden insanla
çalışmaya devam etmişti; kişisel nüfuzunu öylesine akıllıca
355
Charles Dickens
kullanmıştı ki, çok geçmeden aralarında La Force'un da
olduğu üç hapishanenin denetçi hekimi olmuştu. Böylece,
artık Lucie'ye kocasının tecritte tutulmadığının, başka
mahkumlarla bir arada kaldığının haberini verebiliyordu;
damadını her hafta düzenli olarak görebiliyor, kızına doğrudan
onun ağzından sevgi dolu mesajlarını iletebiliyordu;
bazen Charles, Lucie'ye mektup gönderiyordu (bu asla
Doktor'un aracılığıyla gönderilmiyordu) fakat kızının ona
mektup yazmasına izin verilmiyordu çünkü hapishanede
olmasından korkulan akla hayale gelmeyecek senaryoların
başında, yurt dışında dostları ya da sabit bağlantıları olan
göçmenlerin birtakım işler çevirmesiydi.
Şüphesiz ki, Doktor'un bu yeni yaşamı son derece stresli
bir yaşamdı fakat bilge Mr. Lorry, bu yeni yaşamın bir tür
övüncü de barındırdığını görebiliyordu. Yakışıksız ve boş bir
övünç değildi bu; gayet anlaşılır ve haklı bir duyguydu fakat
yine de Mr. Lorry bunu şaşkınlıkla gözlemliyordu. Doktor,
o zamana kadar, hapis yatmış oluşunun, kızının ve dostunun
zihninde ıstırap, yoksunluk ve zaafla özdeş olduğunu fark
etmişti. Fakat artık bu durum değişmişti; artık Doktor'un
o eski ıstıraplarını, Charles'ın nihai kurtuluş ve güvenliğini
sağlayacak bir güç olarak gördüğünün farkındaydılar; bu
değişim onu öylesine devleştirmişti ki, dümene geçip gidişata
yön vermeye başlamıştı ve gücü elinde bulunduran kişi
olarak, zayıflardan kendisine güvenmelerini talep ediyordu.
Lucie'yle ilişkilerinde yer değiştirmişlerdi fakat bu değişikliği
yaratan şey, en hararetlisinden bir minnet duygusu ve
sevgiydi; kendisine bunca yardımı dokunmuş olan kızına az
da olsa yardım edebiliyor olmaktan onur duyuyordu. "Tüm
bunlar ne kadar tuhaf, " diye geçiriyordu içinden Mr. Lorry
her zamanki sevimli kurnazlığıyla, "fakat aynı zamanda son
derece anlaşılır ve haklı; o dümene geç sevgili dostum ve orada
kal; dümen, daha emin ellerde olamazdı. "
Gelgelelim Doktor, Charles'ın serbest kalması için, ya da
en azından mahkemeye çıkarılması için ne denli çabaladıy-
356
İki Şehrin Hikayesi
sa ve çabalamaktan asla vazgeçmediyse de, zamanın o dönemdeki
akışı onun başa çıkabileceğinden çok daha güçlü
ve hızlıydı. Yeni bir çağ başlamıştı; kral yargılanmış, ölüme
mahkum edilmiş ve kellesi uçurulmuştu; Özgürlük, Eşitlik,
Kardeşlik ya da Ölüm Cumhuriyeti, ya istiklal ya ölüm diyerek
tüm dünyaya silahla meydan okumuştu; Notre-Dame'ın
devasa kulelerinde gece gündüz kara bir bayrak dalgalanıyordu;
Fransa'nın dört bir yanından, türlü türlü toprağından
kalkıp gelmiş üç yüz bin adam, dünyanın tiranlarına
karşı ayaklanmak için toplanmıştı; sanki bir ejderhanın dişleri
toprağa saçılmıştı da, ovalarda, bayırlarda, taşlık topraklık
arazide, killi toprakta, alüvyonlu çamurda, Güney'in
parlak ve Kuzey'in bulutlu göğünün altında, otlaklarda ve
ormanlarda, üzüm bağlarında ve zeytinliklerde, biçilmiş çimenlerde
ve mısır tarlalarında, heybetli ırmakların verimli
kıyılarında ve sahillerdeki kumlarda, hiçbir ayrım gözetmeden,
aynı şekilde mahsul vermişti. Özgürlüğün Birinci
Yılı'nda27 oluşan bu sele hangi bireysel güç karşı koyabilirdi
ki; ki bu sel göklerden değil, aşağılardan geliyordu, üstelik
Cennet'in pencereleri açık değil, sımsıkı kapalıydı!
Dur durak yoktu, acıma yoktu, ateşkes yoktu, nedamet
getirip durulmak yoktu, zaman mefhumu yoktu. Geceler
ve gündüzler, tıpkı tarihin daha erken dönemlerinde olduğu
gibi dairesel bir döngü içinde birbirini kovalıyor olsa da,
yine eskisi gibi sabah ve akşam olsa da, ortada başka bir
zaman algısı kalmamıştı. Tüm zaman algısı, tıpkı hummalı
bir hastaya benzeyen bir milletin öfkeli hararetinde yitip
gitmişti. Bir gün bir cellat, şehrin alışılmadık sessizliğini
delerek kralın kellesini göstermişti insanlara; sonra aynı
cellat, -insanlara aynı anda olmuş gibi gelse de- bir başka
gün, yaslı bir dul olarak kahır içinde geçirdiği sekiz aylık bir
mahkumiyet sonrasında, sarı saçları üzüntüden bembeyaz
olmuş kraliçenin kellesini göstermişti halka.
27 24 Kasım 1 793-1 Ocak 1 806 tarihleri arasında kullanılmış olan Fransız
Devrim Takvimi'ne göre. (ç.n.)
357
Charles Dickens
Ne tuhaf ve yaman bir çelişki yasasıdır ki, tüm bu olaylar
adeta bir kıvılcım gibi hızla yayılırken, bir yandan da zaman
akmak bilmiyordu. Başkentte bir devrim mahkemesi kurulmuş
ve ülke genelinde kırk elli bin kadar devrim komisyonu
oluşturulmuştu; bir yasa çıkarılıp şüphelilerin özgürlükleri
ya da yaşamları ellerinden alınabiliyor, suçlu ve kötü insanların
yanında iyi ve masum insanlar da yanabiliyor, at izi, it
izine karışıyordu; hapishaneler, hiçbir suç işlememiş ve kendilerini
savunma hakkına sahip olamamış insanlarla dolup
taşıyordu; tüm bunlar, olağan ve alışılageldik nizam haline
gelmişti ve yasalar çıkalı daha iki hafta olmamış olmasına
rağmen, yüzyıllardır her şey bu şekilde işliyormuş gibi geliyordu.
Üstüne üstlük, dünya kurulalı beri varmışçasına
herkesin aşina olduğu iğrenç bir şey peyda olmuştu: Giyotin
denen o fettan dilber.
Giyotin, dönemin en popüler espri malzemesi olmuştu;
baş ağrısına en iyi gelen şey olduğu, saç beyazlamasını kesin
biçimde engellediği, insanın cildine gözle görülür bir incelik
kattığı söyleniyordu; hatta sinekkaydı tıraş yaptığı için ona
"Milli Ustura" lakabı bile takılmıştı; "giyotini öpenler" küçük
pencereden kafalarını uzatıp "çuvalın içine hapşırıyorlardı"
. Giyotin, insan ırkının yeniden diriliş sembolü haline
gelmiş, bu konuda haçı fersah fersah geride bırakmıştı; artık
insanlar, haçı çıkardıkları gerdanlarında giyotini taşıyorlar,
haçın inkar edildiği yerlerde, giyotine itibar edip önünde
saygıyla eğiliyorlardı.
Öyle çok kelle uçurmuştu ki, kan akıtıp kirlettiği toprak
çürük bir kırmızıya bürünmüştü. Genç bir Şeytan'ın yapboz
oyuncağı gibiydi adeta; parçalarına ayrılıp, gerektiğinde
tekrar bir araya getiriliyordu. Belagatı en güçlü olanları
susturuyor, en güçlüleri yerden yere vuruyor, en güzel ve iyi
olanların kökünü kazıyordu. Bir sabah, dakikalar içerisinde,
üst mevkilerden yirmi biri canlı, biri ölü, toplam yirmi iki
3 5 8
İki Şehrin Hiktıyesi
kişinin28 kellesini uçuruvermişti. Giyotini çalıştıran görevliye
Eski Ahit'in güçlü adamının ismi29 takılmıştı; fakat bu cellat,
çok daha etkili bir silaha sahip olduğu için, adaşından daha
güçlü ve daha kördü, ayrıca Tanrı'nın mabedinin kapılarını
her gün yerle bir ediyordu.
Doktor, tüm bu dehşet verici olayların ve bu olaylara
eşlik eden karanlık düşüncelerin ortasında başı dimdik
yürümeye devam etti; gücünden emindi, ihtiyatlı olmakla
beraber amacında ısrarlıydı, eninde sonunda Lucie'nin kocasını
kurtaracağından bir an olsun şüphe etmiyordu. Zaman,
derinlerden gelen güçlü bir akıntıyla, önüne çıkanları
sürükleyerek gözü dönmüş bir hızla akıp gidiyordu; Doktor
bu denli kendinden emin ve istikrarlı adımlarla ilerlerken,
Charles'ın hapse girişinin üzerinden bir yıl üç ay geçmişti
bile. Aralık ayı geldiğinde, Devrim öylesine habis bir ruha
bürünmüş ve çığrından çıkmış bir hal almıştı ki, Güney' deki
nehirlerde, geceden vahşice boğulmuş insanların cesetleri yüzüyor,
Güney'in hüzünlü kış güneşinin altında, mahkumlar
yan yana hizalanıp kurşuna diziliyorlardı. Doktor yine de
tüm bu vahşetin ortasında başı dimdik yürümeye devam
ediyordu. O gün Paris'te ondan daha fazla tanınan kimse
yoktu; keza, ondan daha tuhaf konumda kimse de yoktu.
Sessiz sedasız duruşuyla, insancıllığıyla hem hastanede hem
de hapishanede yeri doldurulmaz bir insandı; mesleğini icra
ederken katillerle kurbanlar arasında bir ayrım gözetmeyişiyle
eşsizdi. Mesleki becerisi ve Bastille Mahkumu olarak
hikayesi, onu çevresindeki herkesten ayırıyordu. On sekiz yıl
önce sahiden hayata döndürülmüş, faniler arasında gezinmekte
olan bir ruh olsa bundan daha az şüphe çekemezdi.
28 Girondin'lerin bu yirmi iki mensubundan Valaze intihar etmiş olmasına
rağmen cesedi giyotine yollanmıştır. (e.n.)
29 Efsanevi kahraman Samson. (ç.n. )
3 5 9

Beşinci Bölüm
Oduncu
Tam bir yıl üç ay. · Bu zaman zarfında, Lucie bir an olsun
emin olamamıştı Giyotin'in ertesi gün kocasının kellesini
uçurmayacağından. Her gün taşlı sokaklardan, idam
mahkumlarıyla tıka basa dolu kağnılar ağır ağır geçiyorlardı.
Güzel kızlar, kahverengi, siyah, gri saçlı parıltılı kadınlar;
delikanlılar, yapılı erkekler ve yaşlılar; soylular ve köylüler;
hepsi her gün leş gibi zindanların karanlık mahzenlerinden
gün ışığına çıkarılıp, Giyotin hanıma, o bitmek tükenmek
bilmez susuzluğunu gidersin diye kırmızı şarap niyetine ikram
edilmek üzere sokaklardan geçirilip götürülüyorlardı.
Özgürlük, Eşitlik, Kardeşlik ya da Ölüm! En kolay hayata
geçirileni sonuncusuydu; Giyotin'e zeval gelmesin !
Başına gelen ani felaket ve zamanın çarkları, Doktor'un
kızını boş bir umutsuzluk içinde sonucu beklemeye itseydi,
onun durumu da pek çoklarınınki gibi olurdu. Saint Antoine'
daki o tavan arasında, o bembeyaz saçlı başı gencecik
bağrına bastığı andan itibaren, tüm iyi yürekli ve vefalı insanlar
gibi, üzerine düşen her görevi layığıyla yerine getirmişti;
bu, sınandığı bu zamanlarda da böyle olmuştu.
Yeni evlerine yerleşir yerleşmez ve babası gündelik meşgalelerine
döner dönmez, evi sanki kocası da oradaymış gibi
3 6 1
Charles Dickens
düzenlemişti. Evde her şey yerli yerindeydi ve olması gereken
zamanda yapılıyordu. Lucie, tıpkı İngiltere'de hep birlikte
yaşadıkları evde olduğu gibi, Küçük Lucie'ye düzenli
olarak ders çalıştırıyordu. Ufak tefek kandırmacalarla kendini
pek yakında kavuşup tekrar beraber yaşayacaklarına
inandırmaya çalışıyordu; olur da Charles hemen o an serbest
kalıp gelir diye hazırlıklar yapıyor, kitaplarını ve sandalyesini
düzenliyordu; geceleri, zindanlarda ölümün karanlık
gölgesinde yaşayan mutsuz ruhlara ve içlerinden çok sevdiği
bir mahkuma dualar ediyor, böylelikle karanlık zihnini bir
nebze olsun ferahlatmaya çalışıyordu.
Lucie'nin dış görünümünde pek fazla değişiklik olmamıştı.
Kızıyla beraber giydikleri, matem elbisesini andıran
koyu renkli, sade elbiseler, mutlu günlerinde giydikleri parlak
renkli elbiseleri kadar temiz ve derli topluydu. Renklerini
yitirmiş ve yüzündeki o eski azimli ifade sabit bir hal almıştı
fakat onun dışında hala güzel, hala ahu gibiydi. Bazen, gece
babasını öperken, tüm gün bastırdığı keder su yüzüne çıkıyor,
babasına, şu gökkubbe altında tek dayanağının o olduğunu
söylüyordu. Babası da bıkıp usanmadan her seferinde,
" Benim haberim olmadan ona hiçbir şey olmaz ve onu kurtarabileceğimden
eminim Lucie, " diyordu.
Hayatlarındaki değişimin üzerinden fazla zaman geçmemişti
ki bir akşam babası eve geldiğinde kızına şöyle dedi:
" Canım, hapishanenin üst bölümünde Charles'ın bazen akşamüstü
üç gibi çıkabildiği bir pencere varmış. Şansı yaver
gider de başarabilirse -ki pek çok belirsizlik söz konusu olabiliyor
ve birtakım talihsizlikler yaşanabiliyor- seni sokakta
görebileceğini düşünüyor; tabii bunun için sana göstereceğim
belli bir noktada durman gerekiyor. Fakat sen onu göremeyebilirsin
talihsiz yavrum, görebilsen bile, gördüğünü
belli etmek senin açından güvenli olmayabilir. "
"Ah, bana o yeri gösterin babacığım, her gün oraya gideceğim.
"
362
İki Şehrin Hikayesi
O günden tezi yok Lucie, hava nasıl olursa olsun, yağmur
çamur demeden, her gün iki saat orada bekledi. Saat
tam ikiyi vurduğunda orada oluyor, dört olduğundaysa boynu
bükük, geri dönüyordu. Hava çok yağmurlu ya da sert
değilse kızını da yanına alıyor, beraber gidiyorlardı, diğer zamanlardaysa
yalnız oluyordu fakat her ne olursa olsun, tek
bir gün dahi gitmemezlik etmiyordu.
Durduğu yer dolambaçlı küçük bir sokağın, karanlık ve
kirli bir köşesiydi. Yakacak odun kesen bir adamın oturduğu
kulübe o mezbelelikteki tek evdi, gerisi sadece duvardan ibaretti.
Bekleyişinin üçüncü gününde adam, Lucie'yi fark etti.
"İyi günler kadın yurttaş! "
"Sana da yurttaş! "
Bu hitap şekli artık kararnameyle belirlenmişti. Bir süre
önce daha sıkı vatanseverler tarafından gönüllü olarak benimsenmişti
ama artık herkes için bir kanundu.
"Yine mi buralarda geziniyorsun kadın yurttaş ? "
" Görüyorsun ya yurttaş! "
Haddinden fazla beden hareketi yapan ve ufak tefek bir
adam olan oduncu (ki, bir zamanlar yol işçiliği yapmıştı)
hapishaneyi işaret ederek oraya doğru bir bakış attı, sonra
da komiklik olsun diye on parmağını, demir parmaklıkları
çağrıştıracak şekilde yüzüne tutup parmaklarının arasından
Lucie'ye baktı.
"Neyse, beni ilgilendirmez," dedi ve odununu kesmeye
devam etti.
Ertesi gün Lucie'ye bakındı ve görür görmez yanına yanaştı:
"Nasıl yani? Yine mi buralarda geziniyorsun kadın yurttaş?
"
"Evet yurttaş. "
"Ah ! Çocuğunu da mı getirdin? Bu senin annen mi küçük
yurttaş? "
Küçük Lucie annesine sokularak, "Evet diyeyim mi anneciğim?
" diye fısıldadı.
363
Charles Dickens
"Evet canım. "
"Evet annem yurttaş. "
"Ah, ne güzel. Neyse, beni ilgilendirmez. Ben işime gücüme
bakarım. Bak, bu benim testerem. Ona küçük Giyotin
diyorum. Lay !ay !ay, !ay !ay !ay, hop, kelle gitti! " Oduncu
konuşurken kütük yere düştü, o da onu alıp sepete attı.
"Ben kendime, odunların giyotincisi Samson diyorum.
Bak, bak, seyret. Lay !ay !om, !ay !ay !om, hop, bu sefer kadının
kellesi gitti! Şimdi sıra çocukta! Seni yaramaz seni, gıdı
gıdı gıdı! Onun da kellesi gitti. Tüm ailenin icabına baktık! "
Adam iki kütüğü daha sepete atarken Lucie'nin tüyleri
diken diken oldu fakat ne yazık ki adam işini yaparken ona
görünmemek, görüş alanının dışında kalmak mümkün değildi.
Bu yüzden oraya her gidişinde gönlü olsun diye önce
onunla konuştu, arada da içki parası verdi; adam da her seferinde
bu paraları hiç nazlanmadan kabul etti.
Oduncu meraklı bir adamdı; Lucie bazen adamı unutup,
hapishanenin çatısına ve parmaklıklarına bakıp iç geçirerek
kocasını düşünürken, adamın kendisine baktığını fark edip
kendine gelirdi; adam, işi gücü bırakmış, bir dizini tezgahına
dayamış onu seyrediyor olurdu. O anlarda genellikle, " Beni
ilgilendirmez, " der ve tekrar büyük bir şevkle odun kesmeye
koyulurdu.
Lucie tüm mevsimlerde ve her türlü hava koşulunda, kışın
karında boranında, baharın ısıran rüzgarında, yazın kavurucu
sıcağında, sonbaharın yağmurunda, her gün iki saatini
orada geçirdi ve her gün oradan ayrılırken hapishanenin
duvarlarını öptü. Babasından aldığı bilgiye göre, kocası onu
görüyordu fakat bu ancak altı yedi seferde bir mümkün olabiliyordu;
bir iki sefer art arda gördüğü olmuştu, bazen de
bir iki hafta hiç görmediği oluyordu. Mühim olan görebilme
ihtimalinin olması ve şansı yaver gittiğinde görebiliyor olmasıydı;
işte sırf bu ihtimal için haftanın yedi günü orada
beklemeye razıydı Lucie.
364
İki Şehrin Hikayesi
Tüm bunlar olup biterken ve babası, tüm o vahşetin ortasında
başı dimdik yürümeye devam ederken aralık ayı gelip
çatmıştı. Bir akşamüzeri hafifçe kar serpiştirirken Lucie
yine o köşe başındaydı. Çılgınca kutlamaların yapıldığı bir
festival günüydü. Yolda gelirken, evlerin, uçlarına kırmızı
şapkalar geçirilmiş küçük mızraklarla, üç renkli kurdelelerle
ve (tercihen üç renkli harflerle yazılmış) standart slogan olan
" Bölünmez ve Tek Cumhuriyet. Özgürlük, Eşitlik, Kardeşlik
ya da Ölüm! " yazılarıyla süslendiğini görmüştü.
Oduncunun gariban dükkanı öylesine küçüktü ki, yüzeyin
tamamı bu sloganı yazmaya yetmemişti. Belli ki birilerine
alelacele yazdırıvermişti fakat yazan kişinin "Ölüm"
kelimesini sığdırmakta zorlandığı aşikardı. İyi bir yurttaşa
yaraşır biçimde, evinin çatısına mızrak ve kırmızı şapkasını
koymuştu, ayrıca, penceresine de "Küçük Azize Giyotin"
yazmayı ihmal etmemişti, zira o fettan dilber o dönem halk
tarafından aziz ilan edilmişti. O gün dükkanı kapalıydı ve
oduncu da orada değildi; bu durum Lucie'yi rahatlatmıştı,
biraz yalnız kalıp kafasını dinleyebilecekti.
Fakat adam fazla uzakta değildi. Birtakım bağrış çağrışlar
ve hareketlenmeler olduğunu fark eden Lucie korkuya
kapıldı. Çok geçmeden, kalabalık bir grup, hapishane duvarının
köşesinden dönerek akın akın yaklaşmaya başladı;
tam ortalarında da İntikamcı Teğmen'le el ele tutuşmuş olan
oduncu vardı. En az beş yüz kişi varlardı fakat sanki beş
bin şeytan dans ediyor gibiydi. Müzik yoktu, sadece kendileri
şarkı söylüyorlardı. Haşin bir tempo tutturmuşlar, hep
bir ağızdan diş gıcırtısına benzer sesler çıkararak dönemin
popüler Devrim şarkısını söylüyorlardı. Kadınlı erkekli, kadın
kadına, erkek erkeğe, şans eseri kim kime denk gelirse
dans ediyorlardı. Başlangıçta, kaba kırmızı şapkalardan ve
kaba yünlü paçavralardan oluşan bir kasırgayı andırıyorlardı
fakat sokağı doldurup Lucie'nin yakınlarında dans etmek
için durduklarında hepsi tek vücut olup kendilerinden ge-
365
Charles Dickens
çerek dans eden hayaletsi bir yaratığa dönüştüler. İleri geri
hareketler yaptılar, birbirlerinin ellerine vurdular, kafalarını
tutup sarstılar, kendi etraflarında döndüler, birilerini yakalayıp
çift halinde döndüler; ta ki güruhun çoğunluğu yerlere
devrilene kadar. Ayakta kalanlar el ele tutuşup dönmeye
başladılar, sonra halka koptu ve iki halka oldular, sonra dört
halka olup döndüler, döndüler; sonra birden durup yeniden
vurmaya, tutmaya, sarsmaya başladılar; sonra, bu kez ters
yönde dönmeye başladılar. Yine ansızın durup soluklandıktan
sonra her şeye yeniden başladılar; yol boyunca sıra sıra
dizilip başları önde, kolları havada, çığlık çığlığa, birinin
üzerine çullanırmış gibi hareketler yaptılar. Hiçbir savaş, bu
dans kadar dehşet verici olamazdı. Bu dans kesinlikle yozlaşmış
bir eğlence şekliydi; bir zamanlar masumken şeytani
bir hal almıştı; son derece sağlıklı bir hoş vakit geçirme
aracıyken, insanların kanlarını fokurdatan, akıllarını başlarından
alan, yüreklerini donduran bir araca dönüşmüştü.
İçinde bir miktar zarafet barındırıyorsa da, doğası gereği iyi
olan şeylerin nasıl da çarpıtılıp sapkınlaşabildiğini göstermesi
bakımından, bu durum onu daha da çirkinleştiriyordu.
Bakirelerin çıplak bağırları, çocuk yaştakilerin kendinden
geçmiş güzel başları, kan ve pisliğe bulanmış zarif ayaklar,
bu şirazesi kaymış çağın birer tezahürüydü.
Bu dansın adı Carmagnole'dü.30 Her şey bittikten sonra
Lucie, oduncunun evinin kapısının önünde dehşete düşmüş
ve afallamış bir halde kalakalmıştı. Tüy gibi kar taneleri usul
usul yağıyordu; kar, hiç olmadığı kadar bembeyaz ve yumuşacık
kaplamıştı her yeri.
Elleriyle gözlerini kapattıktan sonra bir an için gözlerini
açan Lucie, karşısında babasını görmüştü. "Ah babacığım,"
demişti, "ne korkunç, ne vahşi bir manzara bu! "
" Biliyorum canım, biliyorum. Pek çok kereler gördüm.
Korkma ! O insanların hiçbiri sana zarar vermez. "
30 Fransız Devrimi sırasında popüler bir dans. (ç.n. )
366
İki Şehrin Hikayesi
"Kendim için korkmuyorum ki babacığım. Fakat kocamın,
bu insanların insafına kaldığını düşününce ... "
" Charles'ı yakında onların insafından kurtaracağız. Onu
pencereye tırmanırken bırakıp sana haber vermeye geldim.
Etrafta seni görebilecek kimse yok, çatının altındaki pencereye
bir öpücük gönderebilirsin. "
" Göndermez miyim hiç babacığım, öpücükle beraber ruhumu
da gönderirim! "
" Onu göremiyorsun değil mi benim bahtsız yavrum? "
"Hayır babacığım," dedi Lucie hasretle kavrulup hıçkırarak
elini öperken, "göremiyorum. "
O sırada karda bir ayak sesi duyuldu; bu, Madam
Defarge'dı. "Selam olsun kadın yurttaş," dedi Doktor. " Selam
olsun yurttaş," dedi kadın yanlarından geçip giderken.
Tüm konuşma bundan ibaretti. Madam Defarge bembeyaz
yolda bir gölge gibi kayboldu.
"Koluma gir canım. Onun hatırı için, buradan ayrılırken
mutlu ve cesur görün. Aferin, işte böyle. " Bulundukları
yerden ayrılmışlardı. "Üstelik bu neşen boşa değil; Charles
yarın mahkemeye çıkacak. "
"Yarın mı! "
"Kaybedecek vaktimiz yok. Ben hazırlıklıyım fakat Charles
mahkemeye çıkmadan önce alınması mümkün olmayan
tedbirleri şimdi almamız gerekiyor. Ona henüz celp gitmedi
fakat ben yarın mahkemeye çıkacağını ve Conciergerie'ye31
gönderileceğini biliyorum; önceden haber aldım. Korkmuyorsun,
değil mi? "
"Size güveniyorum. " Lucie zar zor cevap verebilmişti.
"Bana tamamen güvenmelisin. Tüm endişelerin yakında
sona erecek canım benim; birkaç saat sonra ona kavuşacaksın;
onun için her türlü güvenlik önlemini aldım. Şimdi
Lorry'yi görmem lazım."
31 Mahkemeye çıkarılacak mahkumların gönderildiği hapishane. (ç.n.)
367
Charles Dickens
Doktor birden durakladı. Duyma menzilinde hantal tekerlek
sesleri vardı. Bunun ne anlama geldiğini ikisi de biliyorlardı.
Bir. İki. Üç. Lal olmuş karın üzerinde üç araba,
korkudan ödleri kopmuş yükleriyle ilerliyordu.
Doktor, kızını diğer tarafa çevirerek, "Lorry'yi görmem
lazım," diye tekrarladı.
Güvenilir yaşlı beyefendi onun hala hayatta en çok güvendiği
insandı; ona güvenmekten hiç vazgeçmemişti. El
konan ve kamulaştırılan mallar konusunda, ona ve tuttuğu
kayıtlara sıklıkla başvuruluyordu. Kurtarabileceği malları
sahipleri için kurtarıyordu. Tellson'a emanet edilmiş malları
ondan daha iyi koruyabilecek, daha güvenilir biri olamazdı.
Çamursu bir kırmızıya ve sarıya bürünmüş gökyüzü ve
Seine Nehri'nden yükselen pus, karanlığın bastıracağının
haberini veriyordu. Bankaya vardıklarında hava neredeyse
kararmıştı. Monsenyör'ün ihtişamlı konutu tümden küle
dönmüş ve terk edilmişti. Avludaki toz ve kül yığınının üzerinde,
"Kamu malı. Bölünmez ve Tek Cumhuriyet. Özgürlük,
Eşitlik, Kardeşlik ve Ölüm! " yazıyordu.
O sırada Mr. Lorry'nin yanında kim olsa beğenirsiniz?
Sandalyenin üzerine binici ceketi asılı olan kişi kimdi acaba
? Afallamış ve şaşkın bir halde sevdiğini kollarına almak
için dışarı çıkan bu adam kimin yanından gelmişti ? Kafasını
az önce çıkmış olduğu kapıya çevirip sesini yükselterek,
Lucie'nin titrek sesiyle söylediği, " Conciergerie'ye gönderilmiş
ve yarın mahkemeye çıkacakmış," sözünü kim tekrar
etmiş olabilir?
3 6 8
Altıncı Bölüm
Zafer
Beş yargıç, bir savcı ve belirlenmiş jüriden oluşan korkunç
mahkeme her gün toplanıyordu. Her akşam gönderilen
listeler, hapishanelerde gardiyanlar tarafından mahkumlara
yüksek sesle okunuyordu. Gardiyanların klişeleşmiş esprisi
şuydu: "Hey içeridekiler, gelin de gazetenin akşam baskısını
dinleyin! "
"Darnay adıyla bilinen Charles Evremonde! "
Akşam gazetesinin okunma merasimine nihayet La
Force'ta da başlanmıştı. İsmi okunan mahkum, gidip ölüme
mahkum edilenlerden farklı bir noktada dururdu. Darnay
adıyla bilinen Charles Evremonde bu uygulamayı gayet iyi
biliyordu; bu şekilde yüzlercesinin göçüp gidişine tanıklık
etmişti.
İsimleri okuyabilmek için gözlük takmış olan yüzü gözü
şiş gardiyan, Darnay'in doğru yere geçtiğinden emin olmak
için bir bakış attıktan sonra, her isimden sonra hafifçe duraklayarak
listenin üzerinden geçti. Listede yirmi üç isim
vardı fakat sadece yirmi tanesine bir cevap gelmişti çünkü
ismi okunanlardan biri zindanda ölüp unutulmuştu, diğer
ikisiyse çoktan giyotine kurban gitmiş ve yine unutulmuştu.
Liste, Charles'ın hapishaneye geldiği ilk gece adı geçen
mahkumlarla tanıştığı o kemerli odada okunmuştu. O gece
369
Charles Dickens
tanıştığı herkes toplu katliamda ölmüştü; aslına bakılırsa,
buraya geldiğinden beri sempati duyup da veda etmek zorunda
kaldığı kim varsa, darağacında can vermişti.
Alelacele birtakım veda sözleri ve iyi niyet belirten ifadeler
telaffuz edildikten sonra vedalaşma faslı bitivermişti.
Her gün yaşanan, olağan bir hadiseydi bu ve La Force cemiyeti,
o gece oynanacak olan, kaybedene ceza verilen " feda
oyunu" ve verilecek küçük konser için hazırlıklara giriştiler.
Demir parmaklıkların önünde birikip gözyaşı döktüler fakat
bir yandan da eğlencede yer alacak olan yirmi kişinin yerine
başkalarının bulunması gerekiyordu, gelgelelim hücrelerine
kilitlenme saatine az kalmıştı ve ortak oda ve koridorlar, gece
boyunca bekçilik etsinler diye devasa köpeklere devrediliyordu.
Mahkumlar duygusuz ya da duyarsız insanlar değillerdi
fakat mevcut şartlar böyle davranmayı gerektiriyordu. Arada
hafif bir fark olsa da bu tür davranışlar; bir tür çılgınlık
ya da sarhoşluk haline benziyordu; bazı insanların, giyotine
gereksiz bir gözüpeklikle gitmelerinin ya da giyotinle ölecek
olmakla böbürlenmelerinin, halkın zihnini tümden allak bullak
etmiş bir tür enfeksiyon sonucu olduğu düşünülebilirdi.
Salgın dönemlerinde, aramızdan bazıları bu hastalıklara gizliden
çekim duyacak, bu hastalığa yakalanıp ölmeyi arzulayacaktır.
Hepimizin içinde, gizli bir yerlerde bu tür tuhaf eğilimler
vardır ve bunlar doğru şartlar oluştuğunda açığa çıkar.
Conciergerie'ye giden yol kısa ve karanlıktı; böcek istilası
altındaki hücrelerinde geceler de uzun ve soğuk. Ertesi gün,
Charles yargılanmadan önce on beş kişi sanık kürsüsüne
çıktı. On beşi de suçlu bulundu; duruşmalar toplamda bir
buçuk saat sürdü.
Nihayet, "Darnay adıyla bilinen Charles Evremonde! "
diye seslenildi ve Darnay sanık olarak kürsüye çağrıldı.
Kürsüde oturan yargıçlar tüylü şapkalar takmışlardı; onların
dışında şapka namına çoğunlukla üç renkli rozet takılmış
kaba kırmızı şapkalar vardı. Charles Darnay, jüriye ve
370
İki Şehrin Hikayesi
bu gürültücü seyirci topluluğuna baktığında, ayakların baş,
başların ayak olduğunu düşünmüş olmalıydı; caniler, dürüst
insanları yargılıyordu. Mevcut sahnenin ruhuna, kendilerine
yaraşır biçimde, yani aşağılıkça, acımasızca ve kalitesizce
şekil verenler, şehrin en aşağılık, en acımasız, en kalitesiz tabakasıydı;
kontrolsüzce bağıra çağıra yorum yapıyor, alkışlıyor,
itiraz ediyor, öngörülerde bulunuyor ya da kararları oldubittiye
getirmeye çalışıyorlardı. Erkeklerin çoğunun üzerinde
türlü türlü silahlar vardı; kadınlarınsa kimisinde bıçak
vardı, kimisinde hançer, kimisi mahkemeyi seyrederken bir
şeyler yiyip içiyor, çoğunluğuysa örgü örüyordu. Örgü örenlerin
içinde biri vardı ki, örgüsünü örerken kolunun altına
bir parça örgü sıkıştırmıştı. Kadın en ön sırada, barikatın
oradan sonra bir daha görmediği fakat adının Defarge olduğunu
hemen hatırladığı bir adamın yanında oturuyordu.
Charles, kadının, yanındaki adamın kulağına bir iki defa bir
şeyler fısıldadığını gördü; kadın, adamın karısı gibi görünüyordu
fakat Charles'ın bu ikiliye dair asıl dikkatini çeken
husus, çok yakınında olmalarına rağmen ondan tarafa hiç
bakmıyor oluşlarıydı. İnatçı bir kararlılıkla bir şeyler beklercesine
yalnızca jüriye bakıyor, başka bir tarafa kesinlikle
bakmıyorlardı. Başkanın hemen altında, her zamanki kıyafetiyle
Doktor Manette oturuyordu. Mahkumun görebildiği
kadarıyla, mahkemeyle ilişkisi bulunmayan ve kaba saba
Carmagnole kıyafeti giymeyip kendi günlük kıyafetlerini giyen
sadece Mr. Lorry ile oydu.
Darnay adıyla bilinen Charles Evremonde, savcı tarafından,
tüm göçmenlerin sınır dışı edilmesini öngören kararname
gereğince, Cumhuriyet'e borcunu hayatıyla ödemesi
gereken bir göçmen olarak suçlu bulundu. Söz konusu kararnamenin
o Fransa'ya döndükten sonra çıkmış olması
durumu değiştirmiyordu. Ortada bir kararname vardı ve o
da tam karşılarındaydı; Fransa'da yakalanmıştı ve şimdi de
kellesi isteniyordu.
371
Charles Dickens
"Kellesini uçurun! " diye bağırdı seyirciler. "O bir Cumhuriyet
düşmanı! "
Başkan bağırtıları susturmak için zilini çaldı ve mahkuma,
senelerce İngiltere'de yaşamış olduğunun doğru olup olmadığını
sordu.
Su götürmez biçimde doğruydu.
Peki bu durumda kendisi bir göçmen miydi? Kendini ne
şekilde tanımlıyordu?
Yasanın mantığına ve ruhuna göre, göçmen olarak tanımlanmayacağını
umut ediyordu.
Başkan bunun nedenini merak etmişti.
Çünkü, taşımaktan hoşlanmadığı bir unvandan ve sahip
olmaktan hoşlanmadığı bir konumdan kendi rızasıyla
feragat etmiş ve "göçmen" kelimesi mahkeme tarafından
mevcut şekliyle tanımlanmadan önce ülkesini terk etmişti;
Fransa'da sömürülen halkın sırtından geçinmek yerine, geçimini
İngiltere' de kendi alın teriyle sağlamayı tercih etmişti.
Buna dair bir kanıtı var mıydı ?
Darnay iki şahidin adını verdi: Theophile Gabelle ve Alexandre
Manette.
Fakat İngiltere' de evlenmiş olduğu doğru muydu?
Doğruydu fakat evlendiği kadın İngiliz değildi.
Fransız vatandaşı mıydı?
Evet, Fransa' da doğmuştu.
Adı ve ailesi ?
"Lucie Manette, şurada oturmakta olan iyi yürekli Doktor
Manette'in biricik kızı."
Bu yanıt seyircilerde mutlu bir tepkiye yol açmıştı. Tanınmış
doktorun lehine yapılan tezahürat salonu çınlattı.
İnsanların duyguları öylesine değişkendi ki, az önce sokağa
sürükleyip öldürmeye can attıkları mahkuma yiyecekmiş
gibi bakan vahşi gözlerden şimdi yaşlar süzülüyordu.
Charles Darnay, bu tekinsiz yoldaki ilk adımlarını, Doktor
Manette'in tekrar tekrar vurguladığı direktiflere göre
372
İki Şehrin Hikayesi
atmıştı. Bu temkinli danışman önünde uzanan yolun her
adımını planlamış ve her milimini hesap etmişti.
Başkan, Fransa'ya neden döndüğünü ve neden daha
önce değil de o tarihte döndüğünü sordu.
Daha önce dönmemişti çünkü Fransa'da, feragat ettiği
mallar dışında, yaşamını idame ettirebilme olanağı yoktu;
oysa İngiltere' de Fransız dili ve edebiyatı dersleri vererek geçimini
sağlayabiliyordu. O tarihte neden döndüğü sorusuna
gelince; dönmediği takdirde hayatı tehlikeye girebilecek bir
Fransız yurttaşın yazılı ve son derece dokunaklı ricası üzerine
geri dönmüştü. Ne pahasına olursa olsun, kendisi için ne
denli tehlikeli olursa olsun, bir yurttaşın hayatını kurtarmak
ve onun için tanıklık edip gerçekleri anlatmak için dönmüştü.
Böyle bir şey, Cumhuriyet'e karşı işlenmiş bir suç kabul
edilebilir miydi?
Güruh büyük coşkuyla, "Hayır! " diye bağırdı ve başkan
onları susturmak için yine zilini çaldı. Zilin bir etkisi olmamış,
kalabalık kendi arzusuyla oradan ayrılana dek, " Hayır
! " diye bağırmaya devam etmişti.
Başkan, bahsi geçen yurttaşın adını öğrenmek istedi. Sanık,
o yurttaşın ilk şahidi olduğunu belirtti. Daha sonra da,
kendinden emin bir şekilde, barikatın orada kendisinden
alınmış olan fakat başkanın önündeki kağıtların arasında
olduğundan şüphe etmediği o mektuptan bahsetti.
Doktor, mektubun orada olmasını sağlamış ve Charles'a
bu konuda teminat vermişti, böylece duruşmanın bu aşamasında
mektup bulunup yüksek sesle okundu. Yurttaş
Gabelle'den mektubu teyit etmesi istendi, o da teyit etti.
Yurttaş Gabelle, sonsuz bir nezaket ve incelikle, çok sayıdaki
Cumhuriyet düşmanıyla uğraşmak zorunda kalan mahkemenin
üzerindeki iş yükü yüzünden, üç gün öncesine kadar,
kendisinin Abbaye Hapishanesi'nde bir miktar ihmal edilmiş
olabileceğini -hatta mahkemenin o vatanperver gözünden
tümden kaçmış olduğunu- ima etti; üç gün önce mahkemeye
373
Charles Dickens
çıkarılıp Darnay adıyla bilinen yurttaş Evremonde'un teslim
olmasıyla, jürinin kendisine yöneltmiş olduğu suçlamaların
ortadan kalktığını ve serbest bırakıldığını da ilave etti.
Ondan sonra Doktor Manette'in sorgulanmasına geçildi.
Doktor'un kişisel popülaritesi ve verdiği yanıtların netliği
son derece olumlu bir intiba bırakmıştı; sorgulamanın devamında
da, uzun süren tutukluluğun ardından, sanığın tanıştığı
ilk arkadaşı olduğunu, İngiltere'de bulunduğu zaman
zarfında, sürgünde bulunan kızına ve kendisine son derece
bağlı ve sadık olduğunu, İngiltere'deki aristokrat hükümeti
desteklemediği, hatta o hükümet tarafından İngiltere düşmanı
ve Amerika Birleşik Devletleri yanlısı olduğu iddiasıyla
idamla yargılandığını son derece tane tane, açık, dürüst ve
içtenlikli bir biçimde anlatınca, jüri ve seyirciler yek vücut
oldular. En sonunda da, orada hazır bulunan İngiliz beyefendisi
Mösyö Lorry'nin de, kendisi gibi İngiltere'deki mahkemede
tanıklık ettiğini ve sözlerini teyit edebileceğini söyleyince,
jüri bu kadarının kendileri için yeterli olduğunu ve
eğer başkan hazırsa oylarını açıklayabileceklerini ifade etti.
Jüri üyeleri tek tek ve yüksek sesle oylarını açıklarken, seyirciler
her seferinde büyük bir coşkuyla alkışladı. Tüm oylar
mahkumun lehineydi; bunun üzerine başkan mahkumun
serbest bırakıldığını ilan etti.
Sonra, kalabalığın ruh halinin değişkenliğini, ya da cömertliğe
ve merhamete yakınsayan iyi dürtülerini gösteren
ya da gaddar öfkelerini birdenbire tetikleyebilecek bir şey
olarak gördükleri o alışılmadık sahnelerden biri yaşandı.
Bu türden alışılmadık sahnelerin ardında ne tür gerekçelerin
olduğunu kimse tam olarak bilemezdi; muhtemelen ikincisi
ağır basmak üzere, bu üçünün karışımıydı. Mahkumun beraati
ilan edildikten sonra -nasıl ki başka zamanlarda kan
oluk oluk akıyorsa- gözyaşları sel olup akmıştı; kadın erkek,
herkes mahkumun yanına koşup onu kardeşçe kucaklamıştı;
Darnay, uzun ve sağlıksız koşullar altındaki tutuklu-
3 74
İki Şehrin Hikayesi
luk halinden dolayı yorgunluktan bayılmak üzereydi; ayrıca
gayet iyi biliyordu ki aynı insanlar, farklı yönden esecek bir
rüzgarın etkisiyle, onu aynı coşkuyla paramparça edip parçalarını
sokaklara saçabilirlerdi.
Diğer sanıklara yer açmak için Charles dışarı çıkarılınca,
tüm o kucaklaşmalardan ve okşamalardan kurtulmuştu.
Ondan sonra beş sanık daha, sözlü ya da fiili olarak destek
vermedikleri gerekçesiyle, Cumhuriyet düşmanı olarak
yargılanmıştı. Bir idam fırsatını kaçırmış olan mahkeme ve
halk, hiç vakit kaybetmeden kaybı telafi etmek adına, daha
Darnay oradan ayrılmadan bu beş kişinin yirmi dört saat
içinde idam edilmesine karar vermişti. Sanıklardan ilki,
Darnay'e haberi, hapishanede adet olduğu üzere -parmağını
havaya kaldırarak- Ölüm işareti yaparak verdi, sonra herkes
bir ağızdan, "Yaşasın Cumhuriyet! " diye bağırdı.
Bu beş sanığın izleyici kitlesi, duruşmanın uzatılmasını
gerektirecek kadar büyük değildi; Darnay ve Doktor Manette
kapıdan çıkarken, mahkemede gördükleri herkesi
kapsayan büyük bir kalabalık dışarıda onları bekliyordu;
Charles'ın nafile bakındığı iki kişi hariç. Charles dışarı çıktığında,
güruh yine üzerine çullandı; tek tek ve toplu halde
ağlaşıyor, sarılıyor ve bağırıyorlardı. Nehir kıyısındaki bu
çılgın sahne, nehrin suları yükselip kıyıdaki insanlar gibi çıldırıncaya
dek devam etti.
Darnay'i, mahkeme salonundan ya da odalardan ya da
koridorlardan birinden almış olabilecekleri büyük bir sandalyeye
oturttular. Sandalyeye kırmızı bir bayrak sermişler,
arkasına da, ucunda kırmızı bir şapka asılı olan bir mızrak
takmışlardı. Böylelikle bir zafer arabası yapmışlardı ve
Doktor'un ısrarlı ricaları bile, Darnay'i omuzlarında evine
kadar taşımalarına engel olamamıştı. Etrafının kırmızı bir
şapka deniziyle çevrili olduğunu gören ve fırtınanın etkisiyle
derinlerden yükselen virane suratları fark eden Darnay'in
kafası iyice allak bullak olmuş, o an giyotine götürülmek
üzere bir arabaya bindirilmiş olduğu duygusuna kapılmıştı.
3 75
Charles Dickens
Kalabalık, bu bir kabusu andıran, çığrından çıkmış
geçit töreniyle, önlerine çıkanla kucaklaşıp Darnay'i işaret
ederek onu taşımaya devam etti. Karla kaplı caddeleri
Cumhuriyet'in rengi kırmızıya boyayarak, zikzaklar çizip
rap rap yürüyerek, daha önceden çok daha koyu renk veren
bir boyayla kırmızıya boyadıkları sokaklardan geçerek
Darnay'in yaşadığı binanın avlusuna vardılar. Babası,
Lucie'yi hazırlamak için önden gitmişti, yine de Lucie kocasını
karşısında görünce bayılıp kollarına yığılıvermişti.
Darnay onu kalbinin üzerine basıp güzel başını, kendi yüzüyle
kalabalığın arasına aldı; böylece Lucie'nin, onun gözyaşlarıyla
birleşen dudakları görünmeyecekti. O sırada kalabalığın
içinden bazıları dans etmeye başladı. Birden diğerleri
de dans etmeye başladı ve çok geçmeden avluda bir Carmagnole
çılgınlığıdır aldı yürüdü. Sonra, kalabalıktan genç bir kadını
boşalan sandalyeye Özgürlük Tanrıçası niyetine oturtup
büyük bir coşkuyla ve yan sokaklara taşarak nehir boyunca
taşıdılaı; sonra da köprüden geçirdiler; Carmagnole bir girdap
gibi herkesi kendine çekmiş, adeta onları yutmuştu.
Darnay, yanında zafer kazanmış ve gururlu bir edayla
duran Doktor'un elini sıktıktan, Carmagnole seline kapılmamak
için mücadele etmekten nefes nefese kalmış olan
Mr. Lorry'nin elini tuttuktan, kollarını boynuna dolayabilsin
diye havaya kaldırılan Küçük Lucie'yi öptükten, Küçük
Lucie'yi kucağına alıp havaya kaldırmış olan, her daim coşkulu
ve vefalı Pross'a sarıldıktan sonra karısını kucağına alıp
yukarıdaki odalarına taşıdı.
"Lucie! Canım! Bak, özgürüm artık! "
"Ah, Charles, sevgilim, diz çöküp dua ettiğim Tanrı'ya
şükranlarımı sunmalıyım! "
İkisi de tüm kalpleriyle, saygıyla başlarını öne eğdiler.
Lucie'yi tekrar kollarına aldığında ona, " Şimdi de babanla
konuşmalısın canım. Onun benim için yaptığını Fransa'da
hiç kimse yapamazdı," dedi.
3 76
İki Şehrin Hikayesi
Nasıl ki yıllar, yıllar önce, babasının çaresiz başını göğsüne
yasladıysa, şimdi de kendi başını babasının göğsüne
yaslamıştı. Doktor, kızının kendisi için yaptıklarına karşılık
verebildiği, kendi acıları yüzünden ona yaşattıklarını telafi
edebildiği için mutlu ve gücünden dolayı gururluydu. Ona,
"Zayıf olmamalısın canım," diye serzenişte bulundu, "titreme
artık, bak, onu kurtardım. "
377

Yedinci Bölüm
Kapının Çalınışı
" Onu kurtardım," demişti Doktor. Darnay, sık sık tekrar
eden rüyalarından birini görmediğini anlamıştı; o an gerçekten
de oradaydı. Yine de karısı zangır zangır titriyordu; belli
etmemeye çalıştığı ağır bir korku çökmüştü içine.
Ülkenin genel havası bunca ağır ve karanlıkken, insanlar
bu denli ihtirasla intikam peşine düşmüşken ve ruh halleri
bu denli dengesizken, masumlar, küçücük bir şüphe yüzünden
ya da safi kötülükten sürekli öldürülüyorken, en az kendi
kocası kadar suçsuz ve başka insanlar için en az kocası
kadar değerli insanın, her gün onun hasbelkader kurtulduğu
kaderi yaşadığını unutmak öylesine zordu ki, yüreğindeki
hafiflemesi gereken o ağırlık bir türlü hafiflemiyordu. Soğuk
akşamüstünün gölgeleri düşmeye başlamıştı ve o saatte bile
dehşet saçan ölüm arabaları sokaklardan geçmeye devam
ediyordu. Lucie'nin aklı bir an oraya kaymış, gözleri, idam
mahkumlarının arasında kocasını aramıştı; sonra kocasının
yanı başındaki gerçek varlığına daha da sokulmuş ve daha
çok titremeye başlamıştı.
Babası, kızının o kadınsı zaafı karşısında öylesine şefkatli
bir dirayet sergiliyor ve onu öylesine keyiflendirmeye çalışıyordu
ki, bu, görülmeye değer, harika bir manzaraydı. O
379
Charles Dickens
an ne o çatı katı vardı, ne ayakkabı yapmak ne de Kuzey
Kulesi, Yüz Beş! Kendine koyduğu hedefi gerçekleştirmiş,
sözünü tutmuş, Charles'ı kurtarmıştı. Varsın hepsi omzuna
yaslansın, ondan güç alsınlardı.
Evin ihtiyaçlarını karşılarken tutumlu olmak zorundaydılar;
sadece insanları rencide etmeden ve kendilerini onların
gözüne sokmadan yaşamanın en güvenli yolu bu olduğu
için değil, aynı zamanda, zengin olmadıkları için; Charles
mahkumiyeti boyunca o iğrenç yemeklere, gardiyanlara ve
kendisinden daha kötü durumda olan mahkumlara epey
para ödemek zorunda kalmıştı. Hem bu sebepten, hem de
ev içi casusluk faaliyetinin önüne geçmek için hizmetçi tutmadılar;
avlunun girişinde duran bir yurttaş ve kadın yurttaş
arada onlara hizmet veriyordu; ayrıca, artık Mr. Lorry
tarafından neredeyse tam zamanlı olarak onların hizmetine
tahsis edilmiş olan Jerry de günlük işlerini yapıyor ve geceleri
orada yatıyordu. Özgürlük, Eşitlik, Kardeşlik ya da Ölüm
ilkelerine dayanan Tek ve Bölünmez Curnhuriyet'in hükümlerine
göre, her evin kapısında ya da kapı dikmesinde, yerden
belli bir yükseklikte, belli büyüklükteki harflerle, okunur biçimde
o evde yaşayan herkesin isminin yazılması gerekiyordu.
Bu sebeple, Mr. Jerry Cruncher'ın ismi de kapı dikmesinin
üzerindeki tabelayı süslüyordu; akşamüstü gölgeler iyice
kararmaya başladığında ismin sahibi, Darnay adıyla bilinen
Charles Evremonde'un ismini de listeye eklemek için, Doktor
Manette'in tuttuğu boyacıyla birlikte çıkageldi.
Dönemin üzerine karanlık bir gölge gibi çöken genel
korku ve güvensizlik hali sebebiyle, en sıradan gündelik yaşam
bile dönüşüme uğramıştı. Pek çoklarında olduğu gibi,
Doktor'un küçük hanesinde de, o gün tüketilecek ihtiyaç
malzemeleri akşamdan, çeşitli dükkanlardan azar azar alınıyordu.
Genel olarak arzu edilen, dikkat çekmemek, dedikodu
ve kıskançlığa fırsat verecek en küçük bir duruma mahal
vermemekti.
3 8 0
İki Şehrin Hikayesi
Son birkaç aydır, erzak tedarik etme görevini Miss Pross
ile Mr. Cruncher yerine getiriyordu; ilki parayı taşıyordu,
ikincisi sepeti. Her akşamüstü, sokak lambalarının yandığı
saatte bu görevi yerine getirmek için yola koyuluyor ve evin
ihtiyaçlarını satın alıyorlardı. Uzun yıllar Fransız bir ailenin
yanında çalışmış olan Miss Pross, kafasını kullanmış olsaydı
Fransızcayı anadili gibi konuşuyor olurdu fakat onun pek
o taraklarda bezi yoktu; bu sebeple, kendi deyişiyle bildiği
" ıvır zıvır" kelimelerin sayısı Mr. Cruncher'ın bildiğinden
fazla değildi. Bu yüzden alışveriş yapma tarzı, sanki dükkan
sahibinin kafasına atar gibi, başka hiçbir şey söylemeksizin
ve ürüne dair herhangi bir bilgi vermeksizin, almak istediği
şeyin adını söylemek şeklindeydi; eğer söylediği isim, almak
istediği ürüne ait değilse de, etrafına bakınıp onu buluyor,
eline alıp pazarlık bitene kadar bırakmıyordu. Her alışverişte
muhakkak pazarlık yapardı; ürünü sımsıkı elinde tutar,
fiyat ne olursa olsun, dükkan sahibinin eliyle işaret ettiği rakamın
bir eksiğini işaret ederdi.
Gözleri mutluluktan kıpkırmızı olan Miss Pross, "Evet
Mr. Cruncher, hazırsanız ben de hazırım. "
Jerry bir homurdanma sesi çıkararak Miss Pross'un
emrinde olduğunu ifade etti. Pas lekeleri çoktan silinip gitmişti
fakat kirpi gibi saçlarını törpüleyebilecek bir kuvvet
yoktu.
"İhtiyacımız olan bir sürü şey var, " dedi Miss Pross, "ve
vaktimiz kıymetli. Her şeyden önemlisi, şarap almamız gerekiyor.
Biz şarabımızı nereden alırsak alalım, o kırmızı kafalar
kadeh kaldırıp içecek bir bahane buluyorlar. "
"Sizin ya da ihtiyarın sağlığına da içseler sizin için fark
eden bir şey olmaz diye tahmin ediyorum," dedi Jerry.
"O kim ? " diye sordu Miss Pross.
Mr. Cruncher biraz çekinerek, "İhtiyar Nick'ten32 bahsediyorum,
" diye açıklama yaptı.
32 Şeytan. ( e.n.)
3 8 1
Charles Dickens
"Hah! " dedi Miss Pross. "Bunlar gibi yaratıkların ne
mal olduğunu anlamak için allameicihan olmaya gerek yok.
Tek bildikleri gece yarısı katliamları ve şeytanlık. "
"Şşş! Lütfen, lütfen söylediklerimize dikkat edelim canım!
" diye haykırdı Lucie.
"Tamam, tamam, dikkat ediyorum," dedi Miss Pross,
"fakat şimdi biz bizeyiz diye söyleyebilirim; umarım soğan
ve tütün kokulular sokaklarda bize sarılmaya falan kalkmazlar.
Yalnız, uğurböceğim, ben gelene kadar şöminenin
önünden kalkmak yok! Ben gelene kadar yeni kavuştuğun
kocanla ilgilen; hazır onu bulmuşken o güzel başını onun
omzundan kaldırma! Çıkmadan bir soru sorabilir miyim
acaba Doktor Manette? "
"Sanırım b u özgürlüğünüzü kullanabilirsiniz, " dedi
Doktor gülümseyerek.
"Rica edeceğim bana özgürlük demeyin; o sözü duymaktan
gına geldi," dedi Miss Pross.
"Şşş, lütfen ama! Yine mi? " diye sitem etti Lucie.
" Bak canım, " dedi Miss Pross, "işin aslı şu ki, ben hala
Majesteleri Kral Üçüncü George'un tebaasıyım," dedi ve
kralın adını zikrederken dizlerini bükerek reverans yaptı.
" Bu yüzden de şiarım şudur: 'Kahrolsun onların politikaları,
yerin dibine batsın hileleri hurdaları, biz umudumuzu ona
bağlamışız, Tanrı Kral'ı korusun! "'
Mr. Cruncher, ona olan sadakatini göstermek için, sanki
kilisedelermiş gibi, fısır fısır tekrarladı Miss Pross'un sözlerını.
"Yüreğinizde gerçek bir İngiliz barındırmanıza memnun
oldum fakat keşke üşütmeseydiniz de sesiniz bu kadar kısılmasaydı,"
dedi Miss Pross onaylar biçimde. "Neyse, sorum
şu Doktor Manette, buradan kurtulabilmek gibi bir olasılık
var mı acaba ? " İyi kalpli kadın, konuyu tesadüfen açmış gibi
yaparak, herkesi son derece endişelendiren bir meseleyi hafifletmeye
çalışıyordu.
3 8 2
İki Şehrin Hikiiyesi
"Korkarım henüz yok. Charles açısından hala tehlikeli
olabilir. "
Miss Pross biricik kuzusunun şöminenin ışığında parıldayan
altın saçlarına bakıp iç çekişini neşeyle savuşturarak,
"Amaan, ne yapalım! " dedi, "O zaman biz de sabredip
bekleriz. Kardeşim Solomon'un her zaman dediği gibi, dik
durup mücadeleye devam etmeliyiz. Haydi Mr. Cruncher!
Oradan kalkmak yok Uğurböceğim! "
Lucie'yi, kocasını, babasını ve çocuğunu parlak ateşin
başında bırakıp dışarı çıktılar. Mr. Lorry'nin de bankadan
gelmesini bekliyorlardı. Miss Pross lambayı yakmış fakat şömine
ateşinin verdiği ışığın tadını çıkarsınlar diye köşede bir
yere koymuştu. Küçük Lucie, ellerini yaşlı adamın koluna
dolamış, büyükbabasının yanında oturuyordu; büyükbabası
ona, fısıltıyı geçmeyen bir sesle, bir zamanlar kendisine iyilik
etmiş bir mahkuma yardım ederek, hapishane duvarını
yarıp mahkumu dışarı çıkaran güçlü ve harika bir iyilik perisinin
hikayesini anlatıyordu. Her şey sessiz ve dingindi ve
Lucie eskisine göre çok daha rahatlamış haldeydi.
Birden, "O da nedir? " diye bağırdı.
" Canım! " dedi babası hikayesini anlatmayı bırakıp elini
kızının elinin üzerine koyarak. "Kendine hakim ol lütfen.
Ne kadar da tedirginsin! En ufak bir şeyde -hatta durduk
yere- irkiliyorsun. Sen babanın kızısın unutma! "
Lucie solgun yüzü ve titreyen sesiyle, davranışını mazur
göstermeye çalışarak, "Merdivenlerde tuhaf bir ayak sesi
duyar gibi oldum babacığım," dedi.
"Merdivenler ölüm kadar sessiz canım. "
O kelimeyi söyler söylemez kapıya vuruldu.
"Ah, babacığım! Kim olabilir? Saklan Charles. Onu kurtarmamız
lazım! "
"Yavrum," dedi Doktor ayağa kalkıp elini kızının omzuna
koyarak, "Ben onu :za.ten kurtardım. Bu zayıflık nedir
böyle ama canım! Ben kapıya bakayım. "
3 8 3
Charles Dickens
Lambayı eline alarak aradaki iki odadan geçip kapıyı
açtı. Kılıçlı ve tüfekli, kırmızı şapka takmış dört adam sert
adımlarla içeri girdiler.
"Darnay adıyla bilinen Yurttaş Evremonde," dedi adamlardan
biri.
"Kim arıyordu? " diye soruyla yanıt verdi Darnay.
"Ben arıyorum. Biz arıyoruz. Seni tanıyorum Evremonde,
bugün mahkemeden önce görmüştüm. Cumhuriyet adına
seni tekrar tutukluyoruz. "
Dört adam, karısı ve çocuğunun sımsıkı kenetlendiği
Darnay'in etrafını sardılar.
"Nasıl ve neden tekrar tutuklandığımı söyler misiniz? "
"Şimdilik doğruca Conciergerie'ye gideceğini bil yeter,
gerisini yarın öğrenirsin. Yarın mahkemeye çıkacaksın. "
B u ani ziyaretin taşa çevirdiği Doktor Manette, elinde
lambasıyla kalakalmıştı; sanki lambayı tutsun diye yapılmış
bir heykeldi. Bu sözler üzerine, lambayı elinden bırakıp sözlerin
sahibini, kendisine bol gelen yünlü kırmızı gömleğinin
yakasından kaba olmayacak biçimde tutarak şöyle dedi:
"Onu tanıdığınızı söylediniz. Beni tanıyor musunuz
peki? "
"Evet, sizi tanıyorum Yurttaş Doktor. "
"Sizi hepimiz tanıyoruz Yurttaş Doktor, " dedi diğer üçü.
Doktor bir süre durakladıktan sonra sırayla hepsine dalgın
dalgın bakarak alçak sesle şöyle dedi:
"O zaman onun sorduğu sorunun cevabını bana verir
misiniz? Böyle bir şey nasıl olabilir? "
"Yurttaş Doktor," dedi birinci adam gönülsüzce, "Saint
Antoine bölgesinde hakkında yapılmış bir ihbar var. " İçeri
giren diğer adamı işaret ederek, " Bu yurttaş Saint Antoinelı,"
dedi.
İşaret edilen adam başıyla onaylayarak ekledi: "Saint
Antoine tarafından suçlanıyor. "
"Neyle? " diye sordu Doktor.
3 8 4
İki Şehrin Hikayesi
"Yurttaş Doktor," dedi birinci adam aynı gönülsüzlüğüyle,
"daha fazla soru sormayın. Eğer Cumhuriyet sizden
bir fedakarlık talep ederse, iyi bir vatansever olarak seve
seve yerine getireceğinizden eminim. Cumhuriyet her şeyden
önce gelir. Halk yücedir. Evremonde, çabuk ol, acelemiz
var. "
"Tek bir şeyi merak ediyorum," diye ricada bulundu
Doktor, "onu kimin ihbar ettiğini söyler misiniz? "
" Bu yasalara aykırı," diye yanıtladı adam, "fakat ş u Saint
Antoine' dan gelen yurttaşa sorabilirsiniz. "
Doktor bakışlarını adama çevirdi, yerinde huzursuzca
kımıldanan adam, sakallarını sıvazladıktan sonra nihayet
şöyle dedi:
"Aslında gerçekten de yasalara aykırı fakat hakkındaki
bu son derece ağır ihbarı yurttaş Defarge ve kadın yurttaş
Defarge yaptılar. Bir de, biri daha vardı. "
"Kimmiş o diğer kişi ? "
" Gerçekten öğrenmek istiyor musunuz Yurttaş Doktor? "
"Evet. "
" O halde," dedi Saint Antoinelı adam, yüzünde tuhaf bir
ifadeyle, "sorunuzun cevabını yarın alacaksınız. Benim şimdilik
dilsiz olmam gerekiyor. "
3 8 5

Sekizinci Bölüm
Eldeki Kartlar
Miss Pross, evdeki felaketten bihaber, kafasında alınması
gereken acil ihtiyaçların listesiyle, mutlu mutlu dar sokaklardan
yürüyüp Pont-Neuf Köprüsü'nden geçti. Sepeti taşıyan
Mr. Cruncher da ona eşlik ediyordu. Sağlı sollu dükkanların
önünden geçerken vitrinlere göz atıyor, kalabalık insan topluluklarına
çekinerek bakıyor ve eğer karşılarına hararetli
hararetli konuşan insanlar çıkarsa yollarını değiştiriyorlardı.
Soğuk bir akşamdı ve Cumhuriyet Ordusu için silah yapan
demircilerin çalıştığı mavnalardan gelen gürültü kulakları
tırmalıyor, çıkan parlak ışıklarsa gözü alıyordu. O orduyla
oyun oynamaya kalkışanın ya da haksız terfi elde etmeye
çalışanın vay halineydi! Böylelerinin sakalının çıkmaması
hayırlarına olurdu çünkü Milli Ustura onlara hemen bir sinekkaydı
tıraş yapıverirdi.
Bakkaldan ufak tefek bir şeyler ve lamba için de bir endaze
gazyağı alan Miss Pross'un aklına evdekilerin istediği
şarap geldi. Şarapçılara bakındıktan sonra, bir zamanlar
(iki defa) Milli Saray olan Tuileries'nin33 yakınlarında, tabelasında
"Antikçağın İyi Cumhuriyetçisi Brutus" yazan
bir dükkanın önünde durdu, vitrini hoşuna gitmişti. Burası,
önünden geçtikleri, aynı tanıma uygun dükkanlardan daha
:ı:ı Fransız Kraliyet Malikanesi. (ç.n.)
3 8 7
Charles Dickens
sakin görünüyordu ve vatanseverlerin şapkalarından burası
da kırmızıya kesmiş olsa da, diğerlerinden daha az kırmızıydı.
Mr. Cruncher'a seslenip onun da aynı fikirde olduğunu
öğrenmesi üzerine, Miss Pross kavalyesiyle birlikte Antikçağın
İyi Cumhuriyetçisi Brutus dükkanına girdi.
Dükkanın puslu ışıklarına, ağızlarında pipo, yıpranıp yumuşamış
oyun kartlarıyla ve sarı domino taşlarıyla oynayan
insanlara, yüksek sesle gazete okuyan, yakası bağrı açık, kolları
çıplak, üstü başı kurum lekesi olmuş işçiye, onu dinleyenlere,
insanların Üzerlerinde taşıdıkları ya da giderken almak
üzere kenara koydukları silahlara, dönemin kabarık vatkalı,
kısa siyah ceketlerini giymiş, pinekleyen ayıları ya da köpekleri
andıran iki üç müşteriye kısacık bir bakış atıp geçen iki
yabancı, kasanın önüne gidip istedikleri şarabı işaret ettiler.
Şarapları tartılırken, bir köşede oturan iki adamdan biri,
diğerine veda ederek oradan ayrılmak üzere ayağa kalktı.
Adam giderken Miss Pross'la burun buruna gelmek zorunda
kaldı; tam o esnada Miss Pross bir çığlık kopardı ve ellerini
çırpmaya başladı.
Dükkandaki herkes ayağa fırladı. Fikir ayrılığı yüzünden
birilerinin birilerini öldürmüş olması, en yüksek ihtimal gibi
görünüyordu. İnsanlar birinin ölüp yere düşmesini beklerken,
birbirlerini seyreden bir kadın ve bir erkeği görmüşlerdi;
adam, dış görünüş itibarıyla tipik bir Fransızdı ve koyu Cumhuriyetçiydi;
kadınınsa İngiliz olduğu her halinden belliydi.
Antikçağın İyi Cumhuriyetçisi Brutus müritlerinin, bekledikleri
gibi sonuçlanmadığı için hayal kırıklığına sebep
olan bu duruma ilişkin epey yüksek sesle sarf ettikleri sözler,
her ne kadar anlamaya gayret etmiş olsalar da, Miss Pross
ve korumasına İbranice ya da Keldanice gibi gelmişti. Gerçi
o şaşkınlık içinde bir şey anlayacak halleri de yoktu ya.
Hayretler içinde kalan ve yoğun bir heyecana kapılan sadece
Miss Pross değildi; Mr. Cruncher da ondan bağımsız ve
kendine özel sebeplerle büyük bir şaşkınlık yaşamaktaydı.
3 8 8
İki Şehrin Hiktiyesi
"Ne oldu? " diye sordu Miss Pross'un çığlık atmasına
sebep olan adam, alçak perdeden olmasına rağmen aksi ve
sinirli bir ses tonuyla, üstelik İngilizce.
"Ah Solomon, canım Solomon! " diye bağırdı Miss Pross
ellerini tekrar çırparak. "Bunca zaman seni görmeyip, haberini
almayıp da seni burada mı bulacaktım? "
" Bana Solomon deme. Ölümüme mi sebep olacaksın? "
dedi adam duyulmamaya çalışarak, korkmuş gibiydi.
"Kardeşim, kardeşim! " diye haykırdı Miss Pross gözyaşlarına
boğularak. "Sana bugüne kadar ne kötülük ettim ki
bana böyle acımasız bir soru soruyorsun? "
"O zaman o işgüzar çenene biraz hakim o l bakalım,"
dedi Solomon, "ve benimle konuşmak istiyorsan, dışarı gel.
Şarabının parasını öde ve dışarı gel. Bu adam da kim ? "
"Mr. Cruncher, " diye yanıtladı Miss Pross ağlayarak ve
sevgi dolu, dertli başını, sevecenlikten nasibini almamış kardeşine
sallayarak.
"O da gelsin, " dedi Solomon. "Neden bana hayalet görmüş
gibi bakıyor? "
Mr. Cruncher'ın görünüşüne bakılırsa, gerçekten de hayalet
gördüğünü düşünüyor olmalıydı. Mr. Cruncher tek
kelime etmedi, Miss Pross da küçük el çantasının diplerini
ağlaya ağlaya kurcalayarak şarabın parasını ödedi. Bu arada
Solomon, Antikçağın İyi Cumhuriyetçisi Brutus müritlerine
Fransızca birkaç kelimelik açıklama yaptı ve herkes tekrar
yerine geçip her ne yapıyorsa onu yapmaya devam etti.
Karanlık köşe başında durduklarında Solomon, " Evet,
ne istiyorsun ? " diye sordu.
"İnsanın, onu sevmekten hiç vazgeçmeyen ablasına böylesine
kaba ve sevgisiz davranması, onu bu şekilde selamlaması
ne korkunç bir şey ! " diye haykırdı Miss Pross.
"Tamam o zaman, al bakalım," dedi Solomon Miss
Pross'un dudaklarına minik bir öpücük kondurarak. "Şimdi
mutlu musun? "
Charles Dickens
Miss Pross kafasını sallamakla ve sessiz sessiz ağlamakla
yetindi.
Kardeşi Solomon, "Eğer şaşırmamı bekliyorsan, şaşırmadım;
burada olduğunu biliyordum; aslına bakılırsa şu an
burada olan pek çok insandan haberdarım. Eğer hayatımı
tehlikeye atmak istemiyorsan -ki bundan tam olarak emin
olamıyorum- hemen şu an, sen yoluna, ben yoluma. İşim
başımdan aşkın; resmi görevliyim ben."
Miss Pross yaşlı gözleriyle kardeşine bakarak, "Demek,
benim İngiliz kardeşim Solomon," dedi hayıflanarak, "kendi
vatanının en büyük ve önde gelen adamlarından biri olabilecek
niteliklere sahipken, yabancılar için, hem de bu türden
yabancılar için resmi görevli olarak çalışıyor, öyle mi? Böylesine
çok sevdiğim bu çocuğu bu şekilde görmektense ... "
"Ben söylemiştim zaten! " diye bağırdı kardeşi sözünü
keserek. " Biliyordum. Benim ölmemi istiyorsun. Kendi öz
ablam yüzünden şüpheli olarak yaftalanacağım. Hem de
tam kendime bir düzen kurmuşken! "
"Bağışlayıcı ve merhametli Tanrı esirgesin! " diye haykırdı
Miss Pross. " Öyle olacağına Solomon, seni hayatım boyunca
yürekten sevdiğim ve hep seveceğim halde, bir daha
asla görmemeyi tercih ederim. Ne olur bana tatlı bir söz söyle,
aramızda küslük, dargınlık olmadığını söyle, ben de seni
daha fazla alıkoymayayım. "
İyi yürekli Miss Pross! Sanki aralarındaki soğukluğun
müsebbibi oymuş gibi; Mr. Lorry'nin de gayet iyi bildiği
üzere, sanki yıllar önce Soho'daki o huzurlu köşe başında,
tüm parasını yedikten sonra onu terk eden çok sevgili kardeşi
değildi!
Solomon'un ağzından bir iki tatlı söz dökülmüştü dökülmesine
fakat, sanki şu ankinin tam tersi liyakat ve konuma
sahiplermiş gibi kindar bir küçümsemeyle ve sanki lütfeder
gibi söylemişti bu sözleri ( bu, tüm dünyada şaşmaz biçimde
böyledir zaten) . O sırada Mr. Cruncher, beklenmedik bir şe-
390
İki Şehrin Hikiıyesi
kilde araya girip Solomon'un omzuna dokunarak, o çatallı
sesiyle ona tek bir soru sordu:
" Baksana, bir şey sorabilir miyim? Adın John Solomon
mu, Solomon John mu? "
Resmi görevli şüpheyle irkilerek Mr. Cruncher'a döndü.
Halbuki bu konuda tek kelime dahi söylememişti.
" Gel buraya! " dedi Mr. Cruncher. "Yüksek sesle konuş."
(Kendisi de kısık sesine rağmen elinden geldiğince yüksek sesle
konuşuyordu.) "John Solomon mu, Solomon John mu?
Miss Pross sana Solomon diyor, ablan olduğuna göre doğrusunu
biliyordur herhalde. Oysa ben seni John diye biliyorum.
İlk adın hangisi? Peki ya Pross soyadı? Denizin karşı kıyısında
kullandığın isim bu değildi, öyle değil mi? "
"Ne demek istiyorsun ? "
"Açıkçası, n e demek istediğimi ben de bilmiyorum çünkü
karşı kıyıda kullandığın ismi hatırlayamıyorum. "
"Öyle mi? "
"Öyle. Fakat iki heceli bir isim olduğuna kalıbımı basarım.
"
"Gerçekten mi? "
"Evet. Diğer ismin tek heceliydi. Seni tanıyorum; Bailey'deki
casus tanıksın sen. Yalancıların Babası34 aşkına söyle
-ki herhalde baban olur kendisi- o zamanki ismin neydi ? "
Başka bir ses, " Barsad! " diye araya girdi.
"Hah! Adamın ismi buydu işte! " diye bağırdı Jerry.
Araya giren kişi Sydney Carton'dı. Ellerini arkada, binici
ceketinin altında kavuşturmuş, aynı Old Bailey'deki o kayıtsızlığıyla
Mr. Cruncher'ın hemen gerisinde dikiliyordu.
"Korkmayın sevgili Miss Pross. Dün akşam haber vermeden
Mr. Lorry'nin yanına gittim; her şey düzelene kadar
ya da benim faydalı olabileceğim bir durum oluşana kadar
ortalarda görünmemem konusunda fikir birliğine vardık.
Buraya gelme sebebim, kardeşinizle kısa bir konuşma yap-
34 Şeytan. ( ç.n.)
3 9 1
Charles Dickens
mak. Gönül isterdi ki, kardeşiniz Mr. Barsad'dan daha iyi
bir meslek seçmiş olsaydı; sizin o güzel hatırınız için, Mr.
Barsad'ın bir 'hapishane kuzusu' olmamasını dilerdim. "
Kuzu, o dönem, gardiyanlar arasında casuslara verilen
argo bir kelimeydi. Zaten soluk benizli olan casusun benzi
iyice attı ve ne cüretle ...
"Söyleyeyim," dedi Sydney. " Bir iki saat önce Conciergerie
Hapishanesi'nin duvarlarını incelerken, sizin oradan
çıktığınızı gördüm ve sizi takip ettim Mr. Barsad. Çok
akılda kalacak bir yüzünüz var ve ben yüzleri hatırlamakta
iyiyimdir. Sizin de bildiğiniz bir sebepten dolayı, sizi, şu an
başı büyük bir belada olan bir dostumun talihsizliğiyle ilişkilendirdiğim
için, orada görünce merak edip bulunduğunuz
yöne doğru yürüdüm. Hemen peşinizden bu meyhaneye girdim
ve yakınlarınızda bir yere oturdum. Uluorta konuşmanızdan
ve hayranlarınızın aralarında konuştukları şeylerden
ne tür bir işin peşinde olduğunuzu çıkarmam zor olmadı.
Böylece, başlangıçta tesadüfen yaptığım bir şey, bir amaç etrafında
şekillenmeye başladı Mr. Barsad. "
"Ne tür bir amaç ? " diye sordu casus.
" Sokak ortasında konuşmak hem tehlikeli olabilir hem
de sorun yaratabilir. Bana biraz zamanınızı ayırabilir misiniz
acaba ? Gizlilik açısından, beraber Tellson Bankası'nın ofisine
gitsek mesela ? "
" Beni tehdit ederek mi götüreceksiniz? "
"Ağzımdan öyle bir şey çıktı mı? "
"Oraya neden gideyim ki? "
"Mr. Barsad, bunun cevabını siz bilmezseniz, ben nasıl
bileyim? "
" Yani söylemeyecek misiniz efendim? " diye sordu casus
kafası karışmış biçimde.
" Beni gayet iyi anlıyorsunuz Mr. Barsad! Söylemeyeceğim.
"
Carton'ın hal ve hareketlerindeki ihmalkar pervasızlık,
keskin zekası ve becerikliliğinin imdadına yetişmiş, kafa-
3 92
İki Şehrin Hikayesi
sında gizli gizli kurduğu şeyi yapmasına ve bu türden bir
adamla başa çıkmasına yardımcı olmuştu. Deneyimli gözleri
durumu net bir biçimde teşhis etmiş, o da bu durumda yapılabilecek
en doğru şeyi yapmıştı.
Casus, ablasına sitemkar bir bakış atarak, "Sana demiştim,"
dedi, " başım belaya girerse, sebebi sensin."
" Haydi, haydi Mr. Barsad! " diye bağırdı Sydney. "Nankörlük
etmeyin. Ablanıza bu denli saygım olmasaydı, ikimizin
de hayrına olacak bu küçük teklifimi böylesine tatlı tatlı
yapmazdım. Benimle bankaya geliyor musunuz ? "
"Ne söyleyeceğinizi merak ediyorum. Evet geliyorum. "
"Öncelikle ablanızı sokağının köşesine kadar sağ salim
götürmeyi teklif ediyorum. Koluma girin Miss Pross. Şu sıralar
bu şehir, dışarıda korumasız dolaşmanız için pek uygun
bir yer değil; Mr. Barsad'ı tanıdığı için kavalyenizi de
Mr. Lorry'nin evine davet edeceğim. Hazır mıyız? Haydi,
gidelim o zaman. "
Miss Pross, daha sonraları ve hayatının son dönemlerinde,
Sydney'in koluna girip sımsıkı tuttuğunda ve Solomon'a
zarar vermemesini isteyen bakışlarla yüzüne baktığında,
adamın kolundaki o amacına ulaşmaya yönelik hazır oluşu
ve gözlerindeki o ilham pırıltısını hep hatırlayacaktı; bunlar,
onun o pervasız tavırlarıyla çelişmekle kalmayıp onu
dönüştüren ve yücelten şeylerdi. Miss Pross o an, sevgisini
zerre kadar hak etmeyen kardeşi için öylesine korkuyordu
ki, Sydney'in dostane ve güven telkin eden sözlerine kulak
veremiyordu.
Miss Pross'u sokağın köşesinde bıraktılar ve Carton,
Mr. Lorry'nin bir iki dakikalık yürüme mesafesindeki evine
doğru yola koyuldu. John Barsad ya da Solomon Pross da
yanında yürüyordu.
Mr. Lorry akşam yemeğini bitirmiş, keyifle çıtırdayan
bir iki parça odunun önünde oturuyordu; ateşi seyrederken,
belki de yıllar önce, Do ver' daki Royal George Oteli'ndeki,
3 9 3
Charles Dickens
Tellson Bankası'nda çalışan ve daha genç, orta yaşlı bir beyefendi
olan hali geliyordu aklına. İçeri girdiklerinde kafasını
onlara çevirdi ve bir yabancı görmüş gibi şaşırdı.
"Miss Pross'un kardeşi efendim, " dedi Sydney, "Mr. Barsad."
"Barsad ? " diye tekrarladı yaşlı beyefendi. " Bu ismi ve
simayı bir yerlerden hatırlar gibiyim. "
"Akılda kalan bir yüzünüzün olduğunu söylemiştim size
Mr. Barsad, " diye görüş belirtti Carton soğuk bir tavırla.
"Oturun lütfen. "
Kendisine bir sandalye çekti ve kaşlarını çatarak Mr.
Lorry'nin beklediği açıklamayı yaptı: " O dumşmadaki tanık.
" Mr. Lorry hemen hatırladı ve misafirine saklama gereği
duymadığı bir tiksintiyle baktı.
"Miss Pross, Mr. Barsad'ı, sizin de varlığından gıyabında
haberdar olduğunuz sevgi dolu kardeşi olarak tanımlıyor
ve aralarındaki ilişkiyi bu şekilde teyit ediyor," dedi Sydney.
"Şimdi kötü habere geçiyorum; Darnay yeniden tutuklandı. "
Şaşkınlıktan öylece kalakalan yaşlı beyefendi, "Ne diyorsunuz
siz! " diye bağırdı. "İki saat önce yanından ayrıldığımda
özgür ve sağ salimdi. Hatta şimdi yanına gitmek
üzereydim! "
"Tutuklanmış işte. Bu olay ne zaman oldu Mr. Barsad? "
" Böyle bir şey olmuşsa, az önce olmuş olmalı. "
"Mr. Barsad bu konuda olabilecek e n yetkili ağız efendim,"
dedi Sydney, "ve ben tutuklamanın gerçekleştiğini,
kendisi gibi bir hapishane kuzusu olan arkadaşıyla şarap içip
konuşurken onun ağzından duydum. Arkadaşına, kapıya
haberci bıraktığını, sonra da kapıdaki görevlinin onları içeri
aldığını gördüğünü söyledi. Yeniden tutuklandığı kesin. "
Mr. Lorry'nin profesyonel gözleri, konuşan kişinin yüzüne
baktığında, bu konuyu daha fazla uzatmanın zaman
kaybı olduğunu gördü. Kafası allak bullak olmuştu fakat
bir şey yapmanın onun akıllı davranmasına bağlı olduğunun
3 94
İki Şehrin Hikayesi
farkındaydı, bu yüzden de kendisine çekidüzen verip sessiz
bir dikkatle dinlemeye koyuldu.
"Doktor Manette'in isminin ve nüfuzunun yarın ona
fayda sağlayacağına inanıyorum, " dedi Sydney. "Yarın yine
mahkemeye çıkarılacağını söylemiştiniz, değil mi Mr. Barsad
? "
"Evet, öyle olur sanırım. "
" Bugün olduğu gibi, yarın da faydalı olabilir fakat olmayabilir
de. Şunu söylemeden geçemeyeceğim ki Mr. Lorry,
Doktor Manette'in bu tutuklamaya engel olamayışı beni
çok şaşırttı. "
" Önceden haberi olmayabilir," dedi Mr. Lorry.
"İşte tam da bu yüzden çok tehlikeli bir durum; onun
damadıyla ne denli özdeşleştirildiğini düşündüğümüzde ... "
"Doğru," diye onayladı Mr. Lorry, tedirgin elleri çenesinde,
tedirgin gözleriyse Carton'ın üzerindeydi.
"Kısacası, " dedi Sydney, " umutsuz menfaatler uğruna
umutsuzca kumar oynanan umutsuz günler bunlar. Bırakalım
Doktor kazanmaya oynasın; ben kaybetmeye oynayacağım.
Burada hiç kimsenin hayatının bir ederi yok. Bugün
serbest bırakılıp evine götürülen bir insan, yarın idama
mahkum edilebilir. Gerçekleşebilecek en kötü senaryoda,
Conciergerie' deki bir arkadaşı koz olarak kullanacağım.
Kazanmak için kullanacağım arkadaş Mr. Barsad. "
" Bunun için elinizdeki kartların iyi olması gerekiyor
efendim. "
"Elimdeki kartları gözden geçirip elimde ne var n e yok
değerlendireceğim. Mr. Lorry, benim ne denli kaba saba biri
olduğumu bilirsiniz. Bana biraz brendi verir misiniz acaba ? "
Önüne konan içkiden ağzına kadar dolu bir bardak içti,
sonra bir bardak daha, sonra şişeyi düşünceli bir biçimde
kenara itti.
Gerçekten de elindeki kartları incelermiş gibi bir ses tonuyla,
"Mr. Barsad, " diye devam etti, "hapishanelerin kuzusu,
Curnhuriyetçiler'in gizli ajanıdır, kah gardiyan, kah
395
Charles Dickens
mahkumdur fakat her daim casus ve gammazcıdır; İngiliz
olması itibarıyla, bir Fransız'dan daha az şüphe çekeceği
ve kendisini üstlerine takma isimle tanıtabileceği için daha
da kıymetlidir. İşte bu çok iyi bir kart. Şu an Cumhuriyetçi
Fransız hükümeti için çalışan Mr. Barsad, daha önce Fransa
ve özgürlük düşmanı aristokrat İngiliz hükümeti için çalışıyordu.
Bu muhteşem bir kart. Bu kuşku coğrafyasında gün
gibi aşikar olan şey şudur ki, Mr. Barsad hala aristokrat İngiliz
hükümetinden maaş almaktadır, Başbakan Pitt'in casusu,
Cumhuriyet'in koynunda beslediği hain düşman, düşünebileceğiniz
her türlü pisliğe bulaşmış, eşine az rastlanır türden
bir faildir. İşte bu kartı alt etmek mümkün değil. Elimi takip
edebiliyor musunuz Mr. Barsad? "
"Oyununuzu anlayabildiğimi sanmıyorum, " diye yanıtladı
casus bir miktar huzursuz olmuş biçimde.
"O halde asımı oynuyorum: Mr. Barsad'ın en yakın bölge
komitesine ihbarı. Elinize iyice bakın Mr. Barsad, neyiniz
var neyiniz yok görün. Acele etmeyin. "
Sydney şişeyi önüne çekip kendine bir bardak brendi
daha koydu ve bir dikişte bitirdi. Casusun, onun sarhoş olup
kendisini hemen o an ihbar edecek ruh haline girmesinden
korktuğunu hissetti. Bu yüzden, bir bardak daha doldurup
onu da içti.
"Elinizdeki kartlara iyi bakın Mr. Barsad. Acele etmeyin."
Eli, Carton'ın tahmininden zayıftı. Barsad, Sydney
Carton'ın elinde varlığından haberdar olmadığı, ona kaybettirecek
kağıtlar görüyordu. İngiltere'deki namuslu işinden
kovulmuştu; sebebi, orada istenmiyor oluşu değil, çok
kereler yalan yere yemin edişi ve foyasının ortaya çıkmasıydı
(İngilizler'in gizli kapaklı işler çevirmek ve casusluktaki üstün
başarılarıyla övünmeleri çok yakın döneme ait bir hadisedir).
Manş'ı geçip Fransa'ya gelmiş ve orada çalışmayı
kabul etmişti; önceleri, kendi vatandaşları arasında kışkırtıcılık
ve hafiyelik yapmış, zamanla bu kışkırtıcılığı ve ha-
396
İki Şehrin Hikayesi
fiyeliği Fransızlar arasında yapmaya başlamıştı. Devrilmiş
olan hükümetin emrinde, Saint Antoine ve Defarge'ın meyhanesinde
casusluk faaliyetlerinde bulunmuştu; Defargelarla
sohbet kurabilmek adına, oradaki uyanık polislerden, Doktor
Manette'in tutukluluğu, serbest bırakılışı ve geçmişi gibi
konu başlıklarına dair bilgiler edinmiş, bu bilgileri Madam
Defarge'a karşı kullanmaya çalışmış fakat kaydadeğer bir
bozguna uğramıştı. O korkunç kadının, onunla konuşurken
nasıl da sürekli örgü ördüğünü ve parmakları hiç durmaksızın
hareket halindeyken ona nasıl da uğursuz uğursuz baktığını
dehşet ve ürpertiyle hatırlıyordu. Onu Saint Antoine
bölgesinde defalarca örgü örerek oluşturduğu listesini okurken
ve yaşamları giyotinle son bulacak insanları ihbar ederken
görmüştü. Onunla aynı işi yapan tüm insanlar gibi, o
da asla güvende olmadığının farkındaydı; kaçmak mümkün
değildi; giyotin bıçağının gölgesinin altında eli kolu sımsıkı
bağlanmış haldeydi; yaptığı hainlikler ve kaypaklıklarla
dört bir yanda hüküm süren korku imparatorluğuna had
safhada katkı sağlamış olduğu halde, o giyotin bıçağının
boynuna inmesi için tek kelime yeterliydi. Bir kere ihbar edilirse
-hele ki az önce aklına gelen ağır suçlar yüzünden ihbar
edilirse- acımasız karakterine pek çok kereler tanık olduğu
o korkunç kadın, ölümcül kayıtları ona karşı kullanıp tüm
yaşama şansını elinden alırdı. Dahası, tüm gizli kapaklı işler
çeviren adamlar hemen korkup paniğe kapılırlardı zira ellerindeki
kartlar çoğunlukla çok kötü olurdu ve kartlar masaya
açıldığında suratları alı al moru mor olurdu.
"Elinizi beğenmişe benzemiyorsunuz," dedi Sydney derin
bir soğukkanlılıkla. "Oynayacak mısınız? "
Casus, Mr. Lorry'ye dönerek, " Efendim, " dedi olabilecek
en süklüm püklüm tavırla, "sizden yaşça epey küçük
biri olarak, sizin gibi liyakat sahibi ve yardımsever bir beyefendiden,
bir başka beyefendiye şunu sormasını rica ederim;
elindeki o bahsi geçen ası kendi konumuna yakıştırabiliyor
397
Charles Dickens
muymuş acaba ? Bir casus olduğumu itiraf ediyorum ve bunun
yüz kızartıcı bir durum olduğunun farkındayım fakat
neticede birilerinin bu işi yapması gerekiyor. Bu beyefendi
neden casusluk yaparak bulunduğu konumdan daha aşağısına
gönül indiriyor acaba ? "
Soruyu üzerine alınan Carton, saatine bakarak, "Asımı
oynayacağım Mr. Barsad," dedi, " birkaç dakika içerisinde,
hem de zerre kadar vicdan azabı duymadan. "
" Sizin gibi iki nazik beyefendinin," dedi casus, Mr.
Lorry'yi devamlı suretle konuşmanın içine çekmeye çalışıyordu,
"ablama duyduğunuz saygıdan ötürü ... "
"Ablanıza duyduğum saygıyı, nihayet onu kardeşinden
kurtarmaktan daha iyi bir biçimde gösteremezdim sanırım,"
dedi Sydney Carton.
"Böyle mi düşünüyorsunuz efendim? "
" Etraflıca düşünüp bu karara vardım."
Casusun, alabildiğine kaba saba kıyafetiyle ve belki de
genel tavırlarıyla tuhaf bir uyumsuzluk arz eden kıvrak
davranışları, ondan çok daha bilge ve dürüst kişileri bile
şaşkınlığa uğratan Carton'ın esrarengizliği karşısında öylesine
allak bullak olmuştu ki, adam neye uğradığını şaşırıp
bozguna uğramıştı. Bu yenilgiyi fark eden Carton, tekrar
elindeki kartları değerlendiriyormuş havasına girerek şöyle
dedi:
" Şimdi tekrar düşününce, elimde dillendirmediğim iyi
bir kartımın daha olduğunu fark ettim. Hani, şu taşra hapishanelerinde
otladığını söyleyen, sizin gibi hapishane kuzusu
olan arkadaşınız kimdi? "
"Kendisi Fransız'dır. Tanımazsınız, " dedi casus telaşla.
"Fransız! " diye tekrar etti Carton düşüncelere dalarak
ve sözlerini tekrar ettiği halde onu görmüyormuş gibi davranarak.
" Evet, doğru olabilir. "
" Sizi temin ederim ki doğru," dedi casus, "ama zaten
bunun bir önemi yok."
3 9 8
iki Şehrin Hikayesi
"Zaten bunun bir önemi yok," diye tekrar etti Carton
aynı mekanik ifadeyle. "Zaten bunun bir önemi yok. Hayır.
Yine de adamın yüzünü tanıyorum. "
"Zannetmiyorum. Öyle olmadığından eminim. Böyle bir
şey mümkün değil," dedi casus.
" Böyle bir şey mümkün değil," diye mırıldandı Sydney
Carton, geçmişe dönüp düşünerek ve bardağına tekrar içki
koyarak (neyse ki bu sefer bardak küçüktü). "Mümkün değil.
İyi Fransızca konuşuyordu. Yine de yabancı gibi bir aksanı
vardı sanırım. "
"Taşralı olduğu içindir," dedi casus.
"Hayır. Yabancı! " diye bağırdı Carton kafasında bir
şimşek çakmışçasına elini açık biçimde masaya vurarak.
" Cly! Kılık değiştirmiş fakat aynı kişi. Old Bailey'de karşımıza
çıkmıştı. "
"Biraz aceleci davranıyorsunuz efendim," dedi Barsad
kemerli burnunun daha da eğrilmesine sebep olan bir gülümsemeyle.
"Şimdi elime gerçek bir koz verdiniz işte. Bir
zamanlar ortağım olduğunu itiraf edeceğim Cly yıllar önce
öldü. En son hastalığında yanında ben vardım. Londra'daki
Saint Pancras-in-the-Fields Kilisesi'nin avlusuna gömüldü.
O dönem o alçak toplum tarafından makbul bulunmadığı
için cenazesine katılamadım fakat tabuta koyulmasına yardımcı
oldum."
O an Mr. Lorry oturduğu yerden duvarda, gulyabaniyi
andıran belirgin bir gölge olduğunu fark etti. Gölgenin kaynağına
doğru iz sürünce, bunun, Mr. Cruncher'ın halihazırda
kabarık ve diken diken olan saçlarının birden daha da bir
kabarıp diken diken olmasından kaynaklandığını fark etti.
"Biraz makul olalım," dedi casus, "ve biraz hakkaniyetli
olalım. Size ne kadar yanıldığınızı ve ne denli mesnetsiz bir
varsayımda bulunduğunuzu göstermek için, o gün bu gündür
cüzdanımda taşıdığım, Cly'a ait defin sertifikasını göstereceğim,"
diyerek telaşlı ellerle kağıdı bulup açtı. "Buyurun,
bakın! Alıp inceleyebilirsiniz; sahte değildir. "
3 9 9
Charles Dickens
Mr. Lorry o an, duvardaki yansımanın uzadığını fark
etti. Mr. Cruncher ayağa kalkmış, onlara doğru geliyordu.
O an Mr. Cruncher'ın saçlarının uçlarına, Jack'in inşa ettiği
evde, kırık boynuzlu inek şekil vermiş olsaydı bile bu denli
diken diken görünemezlerdi. 35
Mr. Cruncher casusa fark ettirmeden yanında bitiverdi
ve bir hayalet icra memuru gibi omzuna dokundu.
"Demek Roger Cly ha usta ? " dedi Mr. Cruncher ketum
ve sert bir yüz ifadesiyle. " Onu tabutuna sen koydun, öyle
mi ? "
"Evet. "
"Peki onu tabuttan kim çıkardı? "
Barsad sandalyesinin arkasına yaslandı ve kekeleyerek,
"Ne demek istiyorsunuz? " dedi.
"Diyorum ki," dedi Mr. Cruncher, "tabutta yoktu. Hayır!
Yok! O tabuta konduysa, kellemi keserim! "
Casus iki beyefendi ye baktı; ikisi de tarifsiz bir şaşkınlık
içerisinde Jerry'ye bakıyordu.
"Ben diyeyim sana," dedi Jerry, "sen o tabutun içine kaldırım
taşı ve toprak koymuşsun. Sakın bana o gömdüğün
şeyin Cly olduğunu falan anlatma. Her şey düzmeceydi. Ben
ve iki kişi daha gerçeği biliyor. "
"Nereden biliyorsunuz? "
"Bundan sana ne yahu ? Ya sabır! " diye kükredi Mr.
Cruncher. " Bizim gibi tüccarlara attığın kazık yüzünden
sana eskiden kalma bir garezim var. Bana yarım gine verseler
şuracıkta ümüğünü sıkar boğarım seni."
Tıpkı Mr. Lorry gibi, işlerin bu raddeye varmış olmasından
ötürü büyük bir şaşkınlık içerisinde kalan Sydney Carton,
Mr. Cruncher'dan sakinleşip sözlerine açıklık getirmesini
rica etti.
Mr. Cruncheı; " Başka bir zaman efendim, " diye geçiştirdi,
"şu an bunun için hiç uygun değil. Demek istediğim şu;
35 "Jack'in inşa ettiği ev" popüler bir ninnidir. (e.n.)
400
İki Şehrin Hikayesi
bu adam, Cly'ın o tabuta konmadığını gayet iyi biliyor. Tek
kelime etmeye kalkarsa, yarım gineye ümüğünü sıkar boğarım
onu. " Mr. Cruncher bunun epey cömert bir teklif olduğunu
düşünüyormuş gibiydi. "Ya da gidip herkese onunla
ilgili her şeyi anlatayım. "
"Hah! İşte şimdi elim daha da güçlendi," dedi Carton.
" Böylece elimde bir kart daha oldu Mr. Barsad. Bu zıvanadan
çıkmış Paris'te, kuşku dağları sarmışken, sizinle aynı
kökenden gelen ve aristokratlar için casusluk yapan, üstelik
de ölmüş numarası yapıp sonra yeniden dirilen biriyle
hemhal olmuş olmanız yönünde yapılacak bir ihbardan sağ
çıkmanız imkansız! Hapishanede bu, Cumhuriyet düşmanı
bir yabancının komplosu olarak görülür. Çok güçlü bir kart;
Giyotin garantili bir kart! Oyuna devam mı? "
"Hayır! " dedi casus. "Tamam, beni yendiniz, kabul.
O azgın güruhun bizi pek makbul saymadığını itiraf ediyorum;
çareyi, keklik gibi avlanma tehlikesini göze alarak
İngiltere'den sıvışmakta buldum; Cly ise öylesine kapana
sıkışmıştı ki, o düzmece cenazeyi yapmasaydık mümkünü
yok paçayı kurtaramazdı. Fakat benim asıl merak ettiğim,
bu adamın olayın düzmece olduğunu nereden bildiği."
"Sen o adamı kafaya takma," diye cevabı yapıştırdı kavgacı
Mr. Cruncher, "bu beyefendiyle uğraşırken yeterince başın
belaya girecek zaten. Bana Bak! " -Mr. Crucher cömertliğinin
havasını atmaktan alamıyordu kendini- "Bir daha
söylüyorum! Yarım gineye ümüğünü sıkar boğarım seni ! "
Hapishanelerin kuzusu, başını Sydney Carton'a çevirdi
ve biraz daha kararlı bir biçimde, "Artık sadede gelelim, "
dedi. "Az sonra işimin başında olmam gerekiyor, bu yüzden
daha fazla kalamayacağım. Bana bir teklifinizin olduğunu
söylemiştiniz; nedir o? Benden yapamayacağım şeyler istemeyin;
eğer benden, beni ekstradan tehlikeye sokacak bir
şey yapmamı isterseniz, teklifinizi kabul etmek yerine reddetme
riskini göze almayı tercih ederim. Yani, tercihimi o
401
Charles Dickens
yönde kullanırım. Umutsuz olmaktan bahsediyorsunuz ya,
bence burada hepimizin durumu umutsuz. Unutmayın! Uygun
gördüğüm takdirde sizi ihbar edebilir, yalan yeminler
ederek hapishane duvarlarından aşıp serbest kalabilirim; üstelik
bunu başkaları da yapabilir. Şimdi söyleyin bakalım,
benden ne istiyorsunuz? "
" Çok fazla bir şey değil. Conciergerie'de gardiyansınız,
değil mi? "
"Bunu sadece bir kere söyleyeceğim; oradan kaçmak gibi
bir şeyin mümkünatı yok, " dedi casus kesin bir biçimde.
"Neden bana sormadığım şeyleri söylüyorsunuz ki?
Conciergerie'de gardiyansınız, değil mi? "
"Bazen. "
"İstediğiniz zaman mı yapıyorsunuz? "
" Oraya istediğim zaman girip çıkabiliyorum. "
Sydney Carton bir bardak brendi daha doldurdu ve bardağındakini
yavaşça şöminenin içine döktü, bunu yaparken
de seyretti. Bardak boşalınca ayağa kalkarak şöyle dedi: "Şu
ana kadar hep bu iki kişinin önünde konuştuk çünkü kartlarımızın
ederini başkalarının da bilmesi gerekiyordu. Şimdi
içerideki karanlık odaya gelin de, baş başa son bir konuşma
yapalım. "
402
Dokuzuncu Bölüm
Oyun Oynanıyor
Sydney Carton ve hapishanelerin kuzusu, bitişikteki karanlık
odada duyulmayacak kadar alçak sesle konuşurlarken,
Mr. Lorry de Jerry'yi bariz bir şüphe ve güvensizlikle
süzüyordu. Namuslu tüccarın bu bakışa verdiği tepki hiç
güven telkin etmiyordu; sanki elli tane bacağı varmış da hepsini
tek tek deniyormuş gibi, sık sık ağırlık verdiği bacağını
değiştiriyordu; tırnaklarını, şüphe uyandıracak kadar büyük
bir dikkatle inceliyordu ve Mr. Lorry'yle her göz göze gelişinde,
avucunu ağzına siper ederek kesik kesik öksürüyordu
ki bunların, karakteri net insanlarda gözlemlenen kusurlar
olduğu söylenemezdi.
"Jerry," dedi Mr. Lorry, " buraya gel."
Mr. Cruncher, tek omzu önde, yampiri yampiri yürüyerek
ona doğru ilerledi.
"Haberciliğin dışında ne iş yapıyordun sen ? "
Patronundan gözlerini ayırmadan bir süre düşündükten
sonra aklına, "Tarımla ilgili bir şeyler," gibi parlak bir cevap
vermek geldi.
Mr. Lorry işaretparmağını ona doğru öfkeli öfkeli sallayarak,
"Tellson gibi saygın ve büyük bir kurumu paravan
olarak kullanıp, yüz kızartıcı ve yasal olmayan birtakım işler
yapıyormuşsun gibi bir şüpheye kapıldım. Şayet öyle bir şey
403
Charles Dickens
yapıyorsan, İngiltere'ye döndüğümüzde sana destek olacağımı
falan zannenne. Şayet öyle bir şey yapıyorsan, sırrını saklayacağımı
da zannetme. Tellson'u bu şekilde kullanamazsın."
Utançtan yüzü kızaran Mr. Cruncher, "Saçlarım ağarana
dek yanında çalışma şerefine nail olduğum, sizin gibi bir
beyefendinin, ben öyle bir şey yapmış olsan bile, bana zarar
verecek bir şey yapmadan önce -bakın, öyle bir şey yaptım
demiyorum, yapmış olsam bile diyorum- iki kere düşüneceğini
tahmin ediyorum," diye yalvarmaya başladı. "Kaldı
ki, öyle bir şey yapmış olsam bile, mesele göründüğü kadar
basit değildir; madalyonun daima iki yüzü vardır. Tıp doktorları
şu an bile gineleri götürüp küplerini doldururlarken,
biz namuslu tüccarlar ancak iki kuruş para kazanabiliyoruz;
kazandığımız para onlarınkinin yarısı, ne yarısı, çeyreği
bile etmez. Bir de, kazandıkları o paraları yatırmak için sinsi
sinsi Tellson'a gelirler; arabalarına inip binerken de o hin
doktor gözleriyle, biz namuslu tüccarlara yine aynı sinsilikte
bakışlar atarlar. Bu da, bir anlamda Tellson'u kullanmaktır.
Ona ayrı, buna ayrı muamele olmaz. Bir de, ortada bir Mrs.
Cruncher hadisesi var ki -daha doğrusu eski İngiltere günlerinde
vardı, belki bir gün geri dönersem yine olur- ne zaman
fırsatını bulsa, dua ederek işleri mahvederdi; kadın, safi zarar
ziyandı. Oysa doktorların karıları dua falan etmiyorlar;
dua etseler bile, kocalarına daha çok hasta gelsin diye ederler;
yani madalyonun diğer yüzüne de bakmadan durumun
içyüzünü nasıl tam olarak anlayabilirsiniz ki? Peki, o cenaze
levazımatçılarına ne demeli; ya kilise görevlilerine, zangoçlara,
özel bekçilere; hepsi öylesine paragöz ki, insana onlardan
bir şey kalmıyor. Velev ki azıcık bir şey kazandınız diyelim,
o parayla zengin mengin olunmaz Mr. Lorry. Zaten, insan o
paranın hayrını da görmez; bu işlerden hep kurtulmak ister
fakat bir kere bulaşınca bir daha kolay kolay kurtulamaz.
Yani, ben bu işlere bulaşmış olsaydım, öyle olurdu demek
istiyorum. "
404
İki Şehrin Hikayesi
"Ah! " diye bağırdı Mr. Lorry her ne kadar bir miktar
yumuşamış olsa da. "Sana baktıkça öyle şaşırıyorum ki. "
"Şimdi, size naçizane teklifim şudur efendim," diye devam
etti Mr. Cruncher, "eğer böyle bir şey olsaydı bile, ki
öyle olduğunu söylemiyorum ... "
"Lafı dolandırma, " dedi Mr. Lorry.
"Yok, kesinlikle dolandırmıyorum," diye cevap verdi
Mr. Cruncher, sanki öyle bir şeyi yapmak, hatta yapmayı
düşünmek bile aklının ucundan geçmiyormuş gibi. "Bakın,
böyle bir şey olmuştur demiyorum fakat şayet olmuşsa,
size naçizane teklifim şu olacaktır efendim. Temple Bar'ın
oradaki taburede, getir götür işlerinizi yapsın, haber getirip
götürsün, ufak tefek işlerinizi halletsin diye yetiştirip
büyüttüğüm oğlum oturur; ömür billah, siz ne isterseniz
onu yapar. Şayet böyle bir şey olduysa, ki hala olduğunu
söylemiyorum, (merak etmeyin, lafı dolandırmayacağım
efendim) müsaade edin, çocuk babasının yerine geçip annesine
baksın; çocuğun babasını da kaldırıp çöpe atmayın
efendim, lütfen böyle bir şey yapmayın; bırakın, normal
mezar kazma işlerine devam etsin ve yaptıklarının günahını
-eğer ortada öyle bir günah varsa- ödesin; böylelikle,
bu inanç ve istekle, ölülere saygı gösterip onların gelecekte
güvende olmalarını sağlamış olur. " Mr. Cruncher, bu sıkıcı
konuşmanın sonuna geldiğini belirtir şekilde koluyla alnını
sildi ve, "İşte Mr. Lorry, size saygılarımla sunacağım teklifim
buydu," dedi. "İnsan, çevresinde olup biten korkunç
şeylerin her zaman farkına varamıyor; ortalıkta onca kellesi
kopmuş insan var ve insanlar, durumun vahameti üzerine
kafa yormak yerine hamaliye ücretlerini düşürmenin derdine
düşmüşler. Bu yüzden, pekala saklayabilecekken, olanca
iyi niyetimle anlattığım bu şeyleri dikkate almanızı rica ediyorum.
"
"Bak işte, e n azından bu söylediğin doğru," dedi Mr.
Lorry. "Artık bir şey söyleme. Bunu hak ettiğin ve pişman-
405
Charles Dickens
lığını, lafla değil davranışlarınla gösterdiğin sürece dostun
olarak yanında duracağım. Daha fazla laf söz istemiyorum. "
Mr. Cruncher, casusla Sydney Carton yandaki karanlık
odadan çıktıklarında kaşlarını çatarak alnını kırıştırdı.
"Adieu Mr. Barsad," dedi Sydney Carton, "anlaşmaya vardığımıza
göre, artık benden korkmak için bir sebebiniz kalmadı."
Carton, şöminenin önünde, Mr. Lorry'nin karşısındaki
sandalyeye oturdu. Yalnız kaldıklarında Mr. Lorry ona ne
yaptığını sordu.
"Pek bir şey yapmadım. İşlerin ters gitmesi halinde bir
defalığına yanına gidebilmeyi garantiledim sadece."
Mr. Lorry'nin suratı düştü.
"Elimden ancak bu kadarı geldi," dedi Carton. "Daha
fazlasını istemek, adamın deyişiyle, kafasını baltanın altına
koymak olur; zaten ihbar edilse de başına bundan daha kötüsü
gelmez. Elimizdeki zayıf nokta buydu ve bu konuda
yapılacak bir şey yok."
"Fakat mahkemeye çıkmadan önce işlerin ters gitmesi
halinde yanına gidebilmek onu kurtarmaz ki," dedi Mr.
Lorry.
"Ben kurtarır demedim ki. "
Mr. Lorry bakışlarını ateşe çevirdi; biricik Lucie'sinin
acısını yüreğinde hissetmek, bu ikinci tutuklanışın yarattığı
derin hayal kırıklığı ve son dönemde yaşanan gerginliklerin
etkisiyle, yaşlı adamın, eski keskinliğini kaybetmiş gözlerinden
yaşlar süzülmeye başladı.
Carton, her zamankinden farklı bir ses tonuyla, "Siz çok
iyi bir insan ve gerçek bir dostsunuz," dedi. "Bu duygusal
anınıza tanık olduğum için beni bağışlayın. Karşımda ağlayan
babam olsaydı, umursamaksızın öylece oturamazdım.
Babam olsaydınız, acınıza ancak bu kadar saygı duyabilirdim.
Neyse ki, benim gibi birinin babası olmak gibi bir şanssızlığa
sahip değilsiniz. "
406
İki Şehrin Hikayesi
Son sözleri söylerken her zamanki tavrına kaymış olsa
da, gerek ses tonunda, gerekse dokunuşunda, onun o iyi ve
yumuşak tarafına hiç tesadüf etmemiş olan Mr. Lorry'nin
hiç beklemediği türden sahici bir duyarlılık ve saygı vardı.
Yaşlı adam elini uzattı, Carton da nazikçe sıktı.
"Talihsiz Darnay'e dönecek olursak," dedi Carton, "lütfen
Lucie'ye bu görüşmeden ve anlaşmadan bahsetmeyin.
Bu görüşme ve anlaşma, onun kocasını görmesini sağlayamaz.
Bunu, en kötü ihtimalin gerçekleşmesi durumunda,
idam edilmeden önce kendisini öldürmesi için gerekenleri
götürmek üzere planladığımızı düşünebilir. "
Mr. Lorry'nin aklına böyle bir şey hiç gelmemişti;
Carton'ın böyle bir şeyi düşünüp düşünmediğini anlamak
için ona şöyle bir baktı. Belli ki düşünüyordu; Carton'ın ona
karşılık veren bakışlarından öyle olduğu anlaşılıyordu.
"Lucie'nin aklına bin türlü şey gelecektir," dedi Carton,
"ve bunların teki bile derdine dert katmaya yetecektir. Ona
benden bahsetmeyin. Buraya ilk geldiğimde söylediğim gibi,
onu görmesem daha iyi olur. Ona yardım için yapabileceğim
ufak tefek işleri onu görmeden de yapabilirim. Şimdi
onu görmeye gidersiniz diye umut ediyorum. Bu gece çok
perişandır. "
"Şimdi doğruca oraya gidiyorum. "
"Buna çok memnun oldum. Size çok büyük bir bağlılık
ve güven duyuyor. Bu aralar nasıl görünüyor? "
"Endişeli ve kederli fakat çok güzel. "
"Ah! "
Bir iç çekiş gibi uzun ve efkarlı bir sesti bu; adeta bir
hıçkırığı andırıyordu ve Mr. Lorry'nin, yüzü ateşe dönük
Carton'a bakmasına sebep olmuştu. Yaşlı adamın gölge mi,
ışık mı tam olarak bilemediği bir şey, güneşli ve rüzgarlı bir
günde bir dağın yamacını süpürür gibi genç adamın yüzünü
yalayıp geçmişti. Carton, fazla dışarıda duran yanan bir
odun parçasını ayağıyla itti. Bembeyaz bir binici ceketi ve o
407
Charles Dickens
dönem çok moda olan uzun çizmeler giymişti ve alevlerin
ışığı altında, epeydir düzeltilmemiş, omuzlarına dökülen,
uzun, kahverengi saçlarıyla pek solgun görünüyordu. Ateşten
hiç çekinmeksizin öylesine pervasızca hareket ediyordu
ki, Mr. Lorry uyarı mahiyetinde bir iki söz söylemek durumunda
kaldı zira hala ayağının ağırlığıyla kırılan odunun
sıcak köz parçalarının üzerine basıyordu.
"Fark etmemişim, " dedi Carton.
Mr. Lorry'nin gözleri yine genç adamın yüzüne takıldı.
Aslında gayet güzel olan yüz hatlarını gölgeleyen o heba
olup gitmiş ifade dikkatini çekti; mahkumların yüz ifadesi
hafızasında hala çok tazeydi ve bu ifade, yaşlı adama o
mahkumları hatırlatıyordu.
"Sizin buradaki göreviniz tamamlandı mı efendim? "
diye sordu Carton Mr. Lorry'ye dönerek.
"Evet. Geçen akşam da dediğim gibi, Lucie beklenmedik
şekilde ansızın gelince, işleri olabildiğince hızlı bir şekilde
hallettim. Onların güvenliğini tam olarak sağladıktan sonra
Paris'ten ayrılmayı düşünüyordum. Çıkış belgemi almıştım;
gitmeye hazırdım. "
İkisi de sessizliğe gömüldü.
" Geri dönüp bakınca, upuzun, dolu dolu bir hayatınız
olmuş, öyle değil mi efendim? " diye sordu Carton efkarlı
bir ifadeyle.
"Yetmiş sekizimin içindeyim. "
"Hayatınız boyunca faydalı bir insan olmuşsunuz, hiç
ara vermeksizin, düzenli olarak çalışmışsınız, insanlar size
güvenmiş, saygı duymuş ve sizi kendilerine örnek almışlar. "
"Erkekliğe adım attığımdan beri işadamıyım. Hatta daha
çocukken bile öyleydim diyebiliriz. "
"Yetmiş sekizinizde doldurduğunuz şu yere bakar mısınız?
O yeri boşalttığınızda kimbilir ne çok insan özleyecek
sizi."
408
İki Şehrin Hikayesi
"Yapayalnız ihtiyar bir bekarım ben," diye karşılık verdi
Mr. Lorry başını iki yana sallayarak. "Arkamdan ağlayacak
kimsem yok."
"Böyle bir şeyi nasıl söylersiniz? Lucie arkanızdan ağlamaz
mı zannediyorsunuz? Ya çocuğu? "
"Evet, evet, Tanrı'ya şükür. Öylesine söyledim."
"Bu, Tanrı'ya şükredilecek bir şey, öyle değil mi? "
"Tabii, tabii."
"Bu gece o yalnız yüreğinize, tüm içtenliğinizle, 'Şu hayatımda
tek bir insanın bile sevgisini, bağlılığını, minnetini
ya da saygısını kazanamadım; kimsenin yüreğinde güzel bir
yer edinemedim; ardımdan hatırlanacak iyi ya da faydalı bir
şey yapmadım,' deseydiniz, o yaşadığınız yetmiş sekiz yıl size
yetmiş sekiz ağır lanet gibi gelirdi, öyle değil mi? "
"Doğru söylüyorsunuz Mr. Carton; sanırım öyle olurdu. "
Sydney gözlerini yine ateşe çevirdi ve birkaç dakika sessiz
kaldıktan sonra şöyle dedi:
"Size bir şey sormak istiyorum; çocukluğunuz size çok
uzak geliyor mu? Annenizin dizinin dibinde oturduğunuz
günler çok mu gerilerde kaldı? "
Mr. Lorry, Carton'ın yumuşayan tavrına karşılık şöyle
yanıt verdi:
"Yirmi yıl öncesini soruyorsanız evet; hayatımın şu anındaysa
hayır. Sona yaklaştıkça dairesel hareket eder oldum;
giderek başlangıç noktasına yaklaşıyorum. Belki de bu, yumuşak
geçişi sağlayacak bir tür hazırlıktır. Şu an yüreğimde,
genç ve güzel anneme (oysa ben nasıl da yaşlıyım! ) ve dünya
denen yerin sırrına eremediğim, kusurlarımın sağlamasının
henüz yapılmadığı günlere dair çoktandır uykuya yatmış hatıralar
canlandı. "
"Bu duyguyu çok iyi anlıyorum! " diye haykırdı Carton
yüzü kıpkırmızı olarak. "Bu anılar size kendinizi daha iyi
hissettiriyor, değil mi ? "
"Öyle olmasını umuyorum. "
409
Charles Dickens
Carton, Mr. Lorry'nin paltosunu giymesine yardımcı
olmak için ayağa kalkarak konuşmayı sona erdirdi. Mr.
Lorry konuya tekrar dönerek, "Fakat siz daha çok gençsiniz,
" dedi.
"Evet," dedi Carton. "Yaşlı değilim fakat benim bu genç
yaşımdaki yaşam tarzım yaşlılığımı görebilmeme imkan tanıyacak
bir yaşam tarzı değil. Neyse, benden konuştuğumuz
yeter. "
"Benden konuştuğumuz da yeter, " dedi Mr. Lorry. "Dışarı
mı çıkıyorsunuz? "
"Size onun kapısına kadar eşlik edeyim. Benim ne denli
serseri ve kabına sığmayan biri olduğumu bilirsiniz. Sokaklarda
saatlerce sürtersem telaş etmeyin; yarın sabah yine çıkarım
ortaya. Yarın mahkemeye gidiyorsunuz, değil mi? "
"Evet, maalesef. "
"Ben de orada olacağım fakat seyirci olarak. Casusum
bana bir yer ayarlayacak. Koluma girin efendim. "
Mr. Lorry söyleneni yaptı, birlikte merdivenlerden inip
sokağa çıktılar. Birkaç dakika sonra Mr. Lorry'nin gideceği
yere varmışlardı. Carton orada ondan ayrıldı fakat biraz
ötede oyalandı ve kapı kapandıktan sonra geri dönüp kapıya
dokundu. Lucie'nin her gün hapishaneye gittiğinin haberini
almıştı. "Buradan çıkıyordu," dedi kendi kendine, etrafına
bakınarak, "sonra şu taşlardan yürüyor olmalı. Adımlarının
izini süreyim öyleyse. "
Saat gecenin onunu gösterdiğinde, Lucie'nin yüzlerce kez
önünde dikildiği La Force Hapishanesi'ne gelmişti. Ufak tefek
bir oduncu dükkanını kapatmış, önünde piposunu içiyordu.
Sydney Carton adamın önünden geçerken durarak, "İyi
geceler yurttaş," dedi çünkü adam onu meraklı gözlerle süzmüştü.
"İyi geceler yurttaş. "
" Cumhuriyet'te işler nasıl gidiyor? "
4 1 0
İki Şehrin Hikayesi
"Giyotin'i soruyorsunuz sanırım. Fena değil. Bugünkü
hasılat altmış üç kişi. Yakında yüze çıkacağız. Samson ve
adamları bazen yorulduklarından şikayet ediyorlar. Ha ha
ha! Çok acayip bir adam şu Samson! Çok sıkı bir berber! "
"Sık sık onu izlemeye gidiyor musunuz? "
"Tıraş ederken mi? Her zaman. Her gün. Ne berber
ama! Onu çalışırken gördünüz mü hiç ? "
"Hiç görmedim. "
"Seri çalıştığı bir gün gidip görün. Bugün ben iki pipo
içene kadar altmış üç kişiyi tıraş etti; gerisini varın siz hesap
edin yurttaş! Şerefim üzerine yemin ederim ! "
Pişmiş kelle gibi sırıtan ufak tefek adam, celladın çalışma
süresini nasıl hesap ettiğini göstermek istercesine içmekte olduğu
pipoyu uzattığında, Carton'ın içinde adamı öldürmek
için öylesine şiddetli bir istek oluştu ki, bastırmak için kafasını
diğer yöne çevirdi.
" Siz İngiliz değilsiniz," dedi oduncu, "fakat İngiliz kıyafeti
giymişsiniz. "
Kısa bir duraksamadan sonra, "Evet," dedi Carton hafifçe
dönüp omzunun üzerinden konuşarak.
" Fransız gibi konuşuyorsunuz. "
" Öğrencilik yıllarım burada geçti. "
"Aaa! Tam bir Fransız sayılırsınız o zaman! İyi geceler
İngiliz beyefendi. "
"İyi geceler yurttaş. "
"Yalnız, gidip o acayip herifi mutlaka görün," diye üsteledi
ufak tefek adam arkasından. " Giderken yanınıza bir de
pipo alın! "
Sydney henüz gözden kaybolmamıştı ki caddenin orta
yerinde, yanan bir lambanın altında durup kalemiyle bir
kağıt parçasına bir şeyler yazdı. Yolunu iyi bilenlerin kararlı
adımlarıyla zikzaklar çizerek karanlık ve kirli -sokaklar her
zamankinden daha kirliydi çünkü o dehşet dolu dönemde
en iyi caddelerde dahi temizlik yapılmıyordu- sokaklardan
4 1 1
Charles Dickens
geçti ve sahibinin tam o esnada kapatmakta olduğu bir eczanenin
önünde durdu. Burası, yılankavi ve yokuşlu bir caddede
bulunan, küçük, izbe ve eciş bücüş bir adamın işlettiği,
küçük, izbe ve eciş bücüş bir dükkandı.
Sydney, tezgahının başına geçip kendisini selamlayan bu
yurttaşa da iyi geceler diledikten sonra, üzerine bir şeyler
yazdığı kağıt parçasını önüne koydu. Eczacı kağıtta yazanı
okurken hafifçe ıslık çalarak, "Vay be! " dedi. "Vay vay
vay! "
Sydney Carton hiç oralı olmayınca eczacı, "Sizin için mi
efendim? " diye sordu.
"Benim için."
"O zaman bunları ayrı ayrı saklamaya özen gösterin
yurttaş, olur mu ? Karıştırırsanız ne olacağını biliyorsunuz,
değil mi ? "
"Çok iyi biliyorum."
Eczacı, Carton'a küçük paketler verdi. Carton onları
göğsüne, paltosunun iç cebine koydu, parayı ödedi ve kararlı
adımlarla dükkandan çıktı. Kafasını kaldırıp aya bakarak,
"Yarına kadar yapılması gereken bir şey kalmadı, " dedi,
"fakat mümkünü yok uyuyamam. "
Gökyüzünde hızla süzülen bulutların altında bu sözleri
yüksek sesle söylerken tavrı kayıtsız değildi, laubalilikten
ziyade cüretkarlık barındırıyordu. Üzerinde, uzun süre yolculuk
etmiş, çok mücadele vermiş, yolunu kaybetmiş fakat
nihayet yolunu tekrar bulup sona yaklaşmış bitkin bir adamın
tavrı vardı.
Uzun zaman önce, büyük umutlar vadeden bir genç olarak
görüldüğü ve rakipleri arasında nam saldığı yıllarda,
babasının peşinden, gömüleceği mezara kadar yürümüştü.
Babasının mezarı başında o􀀆unan o ağırbaşlı kutsal sözler,
tam da o anda, tepesinde gezinen bulutlarla, karanlık gölgelerin
arasından geçerek karanlık sokaklarda yürürken aklına
düşmüştü. "Ben diriliş ve yaşamım," diyordu Tanrı, "her
4 1 2
İki Şehrin Hikayesi
kim ki bana iman eder, ölmüş olsa bile yaşar; yaşayanlar ve
bana iman edenler asla ölmezler. "
Giyotin bıçağının hüküm sürdüğü şehirde gecenin bir
vakti tek başına dolaşırken, o gün ölüme giden altmış üç kişinin
ve hapishanede ertesi gün, ondan sonraki gün ve daha
sonraki günlerde ulaşacakları kaçınılmaz sonlarını bekleyen
kurbanların acısı çökmüştü yüreğine; bir çağrışımlar zinciri,
eski bir gemiye ait derinlerdeki paslı bir çapayı su yüzüne
çıkarır gibi getirmişti bu kelimeleri aklına. Özellikle hatırlamaya
çalışmamıştı aslında fakat yolda yürürken sürekli bu
kelimeleri tekrar ederken bulmuştu kendini.
Etraflarını çevreleyen dehşeti birkaç saatliğine de olsa
unutup huzur bulabilmek için dinlenmeye çekilen insanların
aydınlatılmış pencerelerini, yıllar yılı din adamlığı kisvesi
altında yapılan sahtekarlığa, soyguna ve har vurup harman
savurmaya karşı halkta oluşan ve artık özyıkım boyutlarına
varan nefretten dolayı artık hiç dua edilmeyen kiliselerin kulelerini,
kapılarına yazıldığı gibi Ebedi Uykuya tahsis edilmiş
mezarlıkları, dört bir yanı sarmış zindanları, altmışar altmışar
ölüme götürülmenin sıradan ve gündelik bir hal aldığı,
bu yüzden de, Giyotin'in önünde artık tek bir insanın bile
acıklı hikayeler anlatmadığı sokakları vakur bir merakla izledi;
gece, öfkesine kısa bir mola vermeye hazırlanan şehirdeki
tüm yaşamı ve ölümü vakur bir merakla izledi. Sonra tekrar
Seine Nehri'nden geçip daha aydınlık sokaklara vardı.
Yollarda çok az araba vardı çünkü o günlerde araba
sürenler şüphe çekiyordu; bu yüzden de soylular bile gece
kırmızı başlıklar takıyor, kaba saba ve ağır ayakkabılar giyiyor,
güçlükle yürüyorlardı. Buna karşın, tiyatrolar tıka
basa doluydu; Carton oradan geçerken insanlar güle oynaya
tiyatrodan çıkmış, sohbet ede ede evlerine dönüyorlardı.
Tiyatrolardan birinin kapısında, yanında küçük kızıyla bir
anne, çamurlu yolun karşısına geçmenin bir yolunu arıyordu.
Carton, çocuğu kucağına alıp yolun karşısına geçirdi ve
4 1 3
Charles Dickens
boynuna dolanan ürkek kol gevşemeden küçük kızdan bir
öpücük istedi.
"Ben diriliş ve yaşamım," diyordu Tanrı, "her kim ki
bana iman eder, ölmüş olsa bile yaşar; yaşayanlar ve bana
iman edenler asla ölmezler. "
Gece bastırmış, sessizlik çökmüştü; tekrar ettiği bu sözler
ayak sesleriyle birlikte yankılanıp havaya karışıyordu.
Tamamen sessizliğin ve sakinliğin hakim olduğu sokakta
yürürken bu sözleri ara ara tekrar ediyor olsa da sözlerinin
yankısı kulağından hiç gitmiyordu.
Köprünün üzerinde durmuş Paris Adası'nın çeperine çarpan
suyun sesini dinlerken nihayet gece sönmeye yüz tutmuştu;
evlerin ve katedrallerin tabloyu andıran karmaşası,
ayışığının altında pırıl pırıl parlarken, yeni doğan gün buz
gibi, bir ölüyü andıran suratıyla gökyüzünde belirdi. Çok
geçmeden ay ve yıldızlı gece soldu ve ölüp gitti; sanki kısa bir
süreliğine tüm evren, Ölüm'ün hakimiyetine girmişti.
Fakat sonra, ihtişamlı güneş gökyüzünde yükseldi ve o
uzun, parlak ışınlarıyla yüreğine dolarak tüm o kelimeleri
ve gecenin yükünü silip süpürdü. Elini siper edip hayranlıkla
güneş ışınlarına bakarken, sanki havada güneşle arasında
bir köprü oluşmuş, aşağıdan da nehir parıldıyormuş gibi
geldi ona.
Sabahın sükunetinde yükselen kudretli sular, sevecen bir
dost gibi akışkan, derin ve kendinden emindi. Nehir boyunca
evlerden uzakta yürüdükten sonra, o sıcaklık ve ışığın
altında bir bankın üzerinde uyuyakaldı. Uyanıp ayaklanınca
oralarda biraz daha oyalanarak ta ki nehrin akıntısına
kapılıp denize sürüklenene kadar amaçsızca dönüp duran
bir anaforu seyretti. "Tıpkı bana benziyor! " diye geçirdi
içinden.
Kuru yaprak rengi yelkenli bir ticaret gemisi süzülerek
görüş alanına girdi, sonra da yüzerek gözden kayboldu. Geminin
suda bıraktığı sessiz iz silinip giderken, tüm o acınası
4 1 4
İki Şehrin Hikayesi
gafleti ve hataları için merhamet dilenen, "Ben diriliş ve yaşamım,"
diye biten o dua döküldü yüreğinden.
Geri döndüğünde Mr. Lorry çıkmıştı; iyi yürekli yaşlı
adamın nereye gittiğini tahmin etmek zor değildi. Sydney
Carton biraz kahve içip bir parça ekmek yedi ve kendine
gelmek için elini yüzünü yıkayıp kıyafetlerini değiştirdikten
sonra mahkeme salonuna doğru yola koyuldu.
Mahkeme salonu tam bir keşmekeşti, uğultular yükseliyordu;
herkesin görünce korkup kenara çekildiği "kara
kuzu", onu kalabalığın içinde dikkat çekmeyen bir köşeye
yerleştirdi. Mr. Lorry ile Doktor Manette de oradaydılar. O
da oradaydı, babasının yanında oturuyordu.
Kocasını salona getirdiklerinde ona öylesine destekleyen,
yüreklendiren, hayranlık dolu bir sevgi ve yumuşacık
bir Şefkatle baktı ki, Charles'ın yüzüne renk geldi, gözleri
parıldamaya başladı, yüreği hayat doldu. O an, Lucie'nin
bakışlarının Sydney Carton üzerinde yarattığı etkiyi gören
biri, kocasınınkiyle bire bir aynı olduğunu anlayabilirdi.
Adaletsiz yargılanmaya geçmeden önce, sanıkların doğru
düzgün savunma yapabilmelerine olanak tanıyan bir usul ve
düzenleme yoktu, ya da yok denecek kadar azdı. Eğer geçmişte
yasalar, yöntemler ve protokoller bu denli canavarca
istismar edilmemiş olsaydı böyle bir devrim olmaz, devrimin
intiharı anlamına gelecek intikam ateşi, herkesi rüzgar gibi
savurmazdı.
Tüm bakışlar jüriye çevrilmişti; jüri, tıpkı dün ve ondan
önceki gün olduğu gibi ve yarın ve ondan sonraki gün olacağı
gibi yılmaz vatanseverlerden ve iyi Cumhuriyetçilerden
oluşuyordu. İçlerinden biri özellikle son derece gayretkeşti
ve belirgin biçimde dikkati çekiyordu; adam, bir şeyler
aşeriyormuş gibi görünen yüz ifadesiyle ve sürekli ağzının
çevresinde gezinen parmaklarıyla, seyircilere büyük keyif
yaşatıyordu. Kana susamış, yamyam kılıklı, gözünü kan
bürümüş jüri üyesi, Saint Antoinelı Jacques Üç'ten başkası
4 1 5
Charles Dickens
değildi. Jürinin, bir geyiği yargılayan bir köpek sürüsünden
farkı yoktu.
Sonra tüm bakışlar beş yargıca ve savcıya çevrildi; bugün
oradan da müspet bir sonuç çıkacağa benzemiyordu. Ortama
acımasız, uzlaşmaz, öldürmeye teşne, ruhsuz bir işyeri
havası hakimdi. Kalabalıkta herkes, kendisini onaylayacak
gözler arıyor, bulunca da birbirlerine parıldayan ve onaylayan
bakışlar atıyorlardı; başlarını öne eğip gergin bir dikkatle
dinlemeden önce birbirlerine kafalarını sallıyorlardı.
Darnay adıyla bilinen Charles Evremonde. Bir önceki
gün serbest bırakılmış, sonra yeniden suçlu bulunup tutuklanmış.
iddianame sanığa geçen gece verilmiş. Cumhuriyet
düşmanı bir aristokrat olarak şüpheli görüldü ve ihbar edildi;
bir zamanlar sahip oldukları fakat şu an ellerinden alınmış
olan ayrıcalıklarını, insanlara zulmetmek için kullanmış
olan, zorba bir aileye mensup. Darnay adıyla bilinen Charles
Evremonde, tüm bunlardan dolayı tüm haklarını kaybetmiştir
ve yasalar önünde bir ölüden farksızdır.
Savcı aşağı yukarı bu minvalde birtakım sözler söyledi.
Mahkeme Başkanı, sanığın açıkça mı yoksa gizlice mi
ihbar edildiğini sordu.
"Açıkça sayın Başkan. "
"Kim tarafından? "
"Üç kişi. Ernest Defarge, Saint Antoinelı bir meyhaneci. "
"Güzel. "
"Therese Defarge, onun karısı. "
" Güzel."
"Alexandre Manette, doktor. "
Bunun üzerine salonda yüksek sesli bir uğultu koptu;
kalabalığın arasında, yüzü sapsarı olmuş ve titreyen Doktor
Manette'in ayağa kalktığı görüldü.
"Sayın Başkan, bu sahtekarlığa ve düzenbazlığa şiddetle
itiraz ediyorum. Biliyorsunuz ki, sanık, kızımın kocası.
Kızım ve onun sevdikleri, benim için canımdan kıymetlidir.
4 1 6
İki Şehrin Hikflyesi
Kızımın kocasını ihbar ettiğimi iddia eden sahtekar kimdir
ve nerededir? "
"Yurttaş Manette sakin olun. Mahkemenin otoritesine
karşı gelirseniz, yasaları çiğnemiş olursunuz. Neyin canınızdan
kıymetli olduğu meselesine gelince, iyi bir yurttaş için
hiçbir şey Cumhuriyet'ten kıymetli olamaz. "
Başkanın vermiş olduğu bu dersten sonra salonda bir alkış
ve tezahürat tufanı koptu. Başkan zilini çaldı ve hararetli
konuşmasına devam etti.
"Eğer Cumhuriyet sizden çocuğunuzu feda etmesini isterse,
üzerinize düşen çocuğunuzu feda etmektir. Lütfen yerinize
oturun ve söylenenlere kulak verin. Bu arada da sessiz olun ! "
Zıvanadan çıkmış alkışlar ve tezahürat yine başladı.
Doktor Manette oturduğu yerden etrafına bakınıyordu, dudakları
titriyordu; kızı, babasına iyice sokuldu. Jürideki aşeriyormuş
gibi görünen adam ellerini ovuşturduktan sonra
her zamanki elini yine ağzına götürdü.
Salon insanların birbirlerini duyabileceği bir sessizliğe
bürününce, Defarge huzura çağrıldı; bir çırpıda, Doktor'un
tutuklanma hikayesini, kendisinin o zamanlar onun hizmetinde
küçük bir çocuk oluşunu, serbest bırakılışını,
Doktor'un ona teslim edildiğinde ne halde olduğunu anlatıverdi.
Mahkeme elini çabuk tutmak istediği için kısa bir
sorgulama gerçekleşti:
"Bastille'in alınmasında büyük hizmetleriniz olmuş, öyle
mi yurttaş? "
"Öyle olduğuna inanıyorum. "
O anda kalabalıktan heyecanlı bir kadın çığlık çığlığa bağırdı:
"Sen oradaki en iyi vatanseverlerden biriydin. Neden
öyle demiyorsun ? O gün orada büyük topun başındaydın
ve o lanet olası kale düştüğünde oraya ilk girenlerdendin.
Vatanseverler, size gerçeği söylüyorum! "
Seyircilerin hararetli methiyeleri arasında duruşmanın
gidişatına yön vermeye çalışan bu kadın, İntikamcı
4 1 7
Charles Dickens
Teğmen'den başkası değildi. Başkan zilini çaldı fakat almış
olduğu destekle iyice cesaret bulan kadın, "O zil bana sökmez!
" diye bağırdı çığlık çığlığa; bunun üzerine kalabalıktan
yine methiyeler yükseldi.
"Mahkemeye, o gün Bastille'de neler yaptığını anlat
yurttaş! "
Defarge, ayakta dikildiği merdivenlerin alt basamaklarına
oturmuş gözlerini ayırmadan kendisini seyreden karısına
bakarak, "Sözünü ettiğim mahkumun, Kuzey Kulesi
Yüz Beş olarak geçen hücrede tutulduğunu biliyorum. Bunu
kendisinden öğrendim. Benim gözetirnim altında ayakkabı
yaptığı süre zarfında adını Kuzey Kulesi Yüz Beş zannediyordu.
Savaştığım o gün orası düşerse gidip incelemeye
karar vermiştim; nitekim düştü de. Şu an jüride bulunan
bir yurttaş arkadaşımla, bir gardiyanın eşliğinde hücreye
tırmandık. Hücreyi didik didik inceledim. Bacanın içinde,
yerinden çıkarılıp yeniden yerleştirilmiş bir taşın altında üzerinde
bir şeyler yazan bir kağıt buldum. İşte o kağıt burada.
Doktor Manette'in el yazısıyla yazılmış bu kağıdı Mahkeme
Başkanı'na takdim etmek isterim. "
"Kağıt okunsun! "
Salonu bir ölüm sessizliği sarmıştı, kimseden çıt çıkmıyordu;
mahkG.m, sevgi dolu gözlerle karısına bakıyor, karısı,
yalnızca babasına bakmak için bakışlarını ondan ayırıyor,
Doktor Manette gözlerini bir an olsun ayırmadan
kağıdı okuyan kişiye bakıyor, Madam Defarge gözlerini
mahkumdan hiç ayırmıyor, Defarge, sürekli, içinin yağları
eriyen karısına bakıyor, onun dışındaki tüm gözlerse, o an
onların farkında bile olmayan Doktor'a bakıyordu. Kağıtta
şunlar yazıyordu:
4 1 8
Onuncu Bölüm
Gölgenin Cismi
"Ben, Beauvais doğumlu, sonradan Paris'e yerleşmiş, talihsiz
doktor Alexandre Manette. Bu kahır dolu yazıyı, 1 767
senesinin son ayında Bastille'deki kasvetli hücremde, zar zor
çalabildiğim aralıklı zaman dilimlerinde ve büyük zorluklar
altında yazıyorum. Olur da, ben ve acılarım toprak olduktan
sonra merhametli bir el bulur diye, bu yazıyı, bacanın
duvarında, ağır ağır ve büyük emek vererek kazdığım yere
saklamayı düşünüyorum.
Bu kelimeleri mahkfımiyetimin onuncu senesinin son
ayında, bacadan büyük zorlukla kazıdığım kurum ve kömürü
kanımla karıştırarak paslı bir demir parçasıyla yazıyorum.
Umut, göğsümden çoktan uçup gitti. Vücudumun
ciddi uyarılarından anlıyorum ki, akıl sağlığımı uzun süre
muhafaza etmem mümkün olmayacak; bu yüzden, şu an
akli melekelerim hala yerindeyken -her şeyi net ve aynen
olduğu gibi hatırlayabiliyorken- birileri okusun ya da okumasın,
kayıt altına alınmış son sözlerim olacak bu sözlerin
doğru olduğuna ve onları Ebedi Yargı gününde Tanrı'nın
huzurunda da tekrarlayabileceğime yemin ederim.
1 757 senesinin Aralık ayının üçüncü haftasında (sanırım
yılın yirmi ikinci haftasıydı) bulutlu ve mehtaplı bir gecede,
ayazda bir parça temiz hava almak için Tıp Fakültesi'nin
4 1 9
Charles Dickens
sokağındaki evime yaklaşık bir saat mesafede bulunan Seine
Nehri rıhtımının tenha bölgelerinde gezinirken, bir arabanın
süratle arkamdan geldiğini hissettim. Arabanın beni ezeceğinden
korkup kenara çekildiğimde, birisi pencereden kafasını
çıkarıp sürücüye durmasını söyledi.
Sürücü, dizginleri çeker çekmez araba durdu ve aynı kişi,
bana adımla seslendi. Ben de cevap verdim. Araba benden
epey ileride olduğu için, ben yanlarına gidene kadar iki beyefendi
arabanın kapısını açıp inmişlerdi bile. İkisinin de,
kendilerini gizlemek istercesine pelerine sarınmış olduklarını
fark ettim. Arabanın kapısının önünde yan yana dururlarken,
ikisinin de benim yaşlarımda ya da belki biraz daha
genç olduklarını ve görebildiğim kadarıyla, duruşları, hal ve
haraketleri, ses tonları ve yüzleri itibarıyla birbirlerine çok
benzediklerini fark ettim.
'Siz Doktor Manette misiniz?' diye sordu biri.
'Evet.'
'Beauvais doğumlu Doktor Manette, değil mi?' dedi diğeri.
'Aslında usta bir cerrah olan, son birkaç senedir Paris'te
yıldızı giderek parlayan genç doktor.'
'Beyler,' diye karşılık verdim, 'büyük zarafetle bahsettiğiniz
Doktor Manette benim.'
'Az önce evinize gittik,' dedi ilki, 'sizi orada bulabilme
şansını yakalayamayınca ve bir ihtimal bu yöne doğru gidiyor
olabileceğinizi öğrenince, belki sizi yakalarız umuduyla
arkanızdan geldik. Arabaya biner misiniz lütfen?'
İkisinin de tavrı buyurgandı ve bu sözler söylenirken,
beni arabanın kapısıyla aralarına sıkıştırmak için bir hamlede
bulundular. Onlar silahlıydılar, ben değildim.
'Beyler,' dedim, 'affedersiniz ama genellikle kimin tarafından
yardıma çağrılarak onurlandırıldığımı ve vakanın
mahiyetini bilmek isterim.'
Bu sözlerime ikinci adamdan yanıt geldi. 'Doktor, hastalarınız
mevki sahibi, soylu insanlar. Yakanın mahiyetine
420
iki Şehrin Hikiiyesi
gelince, yeteneklerinize duyduğumuz güvenle, bunu sizin
bizden çok daha iyi teşhis edebileceğinize inanıyoruz. Bu kadarı
yeterli. Şimdi arabaya biner misiniz lütfen?'
Elimden söyleneni yapmaktan başka bir şey gelmiyordu,
bu yüzden sessizce arabaya bindim. Onlar da arkamdan
bindiler; son binen merdivenleri kaldırıp arabanın içine atladı.
Araba geri döndü ve geldiği hızla yola devam etti.
Aramızda geçen konuşmaları aynen aktarıyorum; kelimesi
kelimesine aynı olduğundan hiç şüphem yok. Zihnimin
amacından sapmasına izin vermeden, her şeyi olduğu
gibi betimliyorum. Bundan sonra, yazmaya ara verip
kağıdımı sakladığım yere koyduğumu anlamanız için şu
işareti koyacağım: . . .
Araba, sokaklardan geçip Kuzey Barikatı'nı geride bıraktıktan
sonra köy yoluna saptı. Barikatın yaklaşık üçte iki
fersah ilerisinde -o an mesafenin ne kadar olduğunu kestirememiştim
fakat daha sonradan adımlayarak ölçtüm- anayoldan
ayrılıp yakınlarında başka ev bulunmayan ıssız bir
evin önünde durdu. Üçümüz de arabadan inip içinde suları
taşmış, bakımsız bir havuz bulunan bahçenin ıslak ve yumuşak
patikasından yürüyerek kapıya vardık. Zili üst üste
çaldığımız halde kapı hemen açılmadı; nihayet açıldığında,
bana eşlik eden adamlardan biri, ağır binici eldiveniyle kapıyı
açan kişinin suratına vurdu.
Bu hareketin benim açımdan dikkat çekici bir yanı yoktu
zira sıradan insanların, köpeklerden daha fazla dayak yediğine
defalarca tanık olmuştum. Fakat, ilki kadar öfkeli olan
ikincisi, adama koluyla vurdu; o an, görüntü ve davranış
itibarıyla birbirlerine çok benzeyen bu iki kişinin ikiz olduklarını
anladım.
Geldiğimizde kilitli bulduğumuz ve kardeşlerden birinin
açıp bizi içeri aldıktan sonra tekrar kilitlediği kapıdan girdiğimiz
andan itibaren, evin üst katından gelen çığlık seslerini
duymaya başlamıştım. Beni doğruca çığlıkların geldiği oda-
421
Charles Dickens
ya götürdüler; merdivenlerden çıkarken çığlık sesleri daha
da şiddetleniyordu. İçeri girdiğimde yatakta yatan, yüksek
ateşli bir beyin humması geçirmekte olan bir hasta gördüm.
Hasta çok genç ve muhteşem bir güzelliğe sahip bir kadındı;
yaşı kesinlikle yirmiden fazla değildi. Saçları yolunmuş
ve darmadağınıktı, kolları, kumaş parçaları ve mendillerle
yatağın yanlarına sabitlenmişti; bu kumaş parçalarının, bir
beyefendinin kıyafetinden parçalar olduğunu fark etmiştim;
bir tören kıyafetine ait püsküllü bir fuların üzerine, soylu bir
ailenin armasıyla E harfi işlenmişti.
Hastayı dikkatle incelediğim ilk dakika içerisinde gördüklerim
bunlar olmuştu çünkü genç kadın huzursuzca debelenirken
yatağın ucuna gelip yüzüstü dönmüş, fuların ucu
ağzına girmiş ve boğulma tehlikesi geçirmişti. Hemen onu
nefes alabileceği konuma getirip fuları ağzından çekmiş, bu
arada da ucundaki işlemeyi fark etmiştim.
Genç kadını yavaşça döndürüp, onu sakinleştirmek ve
kımıldamamasını sağlamak için ellerimi göğsüne koydum ve
yüzüne baktım. Gözleri fal taşı gibi açılmıştı ve dehşet içerisindeydi;
insanın yüreğini dağlayan çığlıklar atarak sürekli,
'Kocam, babam, erkek kardeşim! ' diye bağırıyor, sonra on
ikiye kadar sayıyor ve 'Sessiz olun ! ' diyordu. Etrafa kulak
kabartmak için kısacık bir an -daha fazla değil- ara veriyordu;
sonra yürek dağlayan çığlıklar tekrar başlıyor, 'Kocam,
babam, erkek kardeşim! ' diye bağırıyor, on ikiye kadar sayıyor
ve 'Sessiz olun! ' diyordu. Sıralamada ve söyleniş şeklinde
herhangi bir değişiklik olmuyordu. Anlık duraklamanın
dışında, hiç ara vermeksizin bu sözleri tekrar ediyordu.
'Ne kadardır bu durumda?' diye sordum.
Kardeşleri birbirinden ayırabilmek için onlardan büyük
ve küçük diye bahsedeceğim; büyükten kastım, daha fazla
otorite sahibi olan. Büyük kardeş cevap verdi: 'Geçen gece
bu saatlerden beri.'
'Kocası, babası ve erkek kardeşi mi var?'
422
İki Şehrin Hikayesi
'Sadece erkek kardeşi.'
'Şu an erkek kardeşiyle mi konuşuyorum?'
Had safhada hakir gören bir tavırla karşılık verdi, 'Hayır.'
'Son zamanlarda on iki sayısıyla alakalı bir olay yaşadı
mı?'
Küçük kardeş sabırsızca araya girerek, 'Saat on ikiyle alakalı,'
dedi.
'Bakın beyler,' dedim, ellerimi genç kadının göğsünden
ayırmadan, 'beni buraya getirdiniz ama gördüğünüz gibi
hiçbir işe yaramıyorum! Burada neyle karşılaşacağımı öngörebilseydim
hazırlıklı gelirdim. Bu şekilde vakit kaybetmiş
olduk. Bu ücra yerde ilaç falan da bulamayız.'
Büyük kardeş küçüğe baktı, küçük de mağrur bir edayla,
'Burada bir ilaç kutusu var,' dedi ve dolaptan çıkarıp masanın
üzerine koydu . . . .
Şişelerden bazılarını açtım, kokladım, kapaklarını dudaklarıma
sürdüm. Normal şartlarda, her biri başlı başına birer
zehir olan bu narkotik ilaçların hiçbirini hastaya vermezdim.
'İlaçlara güvenmiyor musunuz?' diye sordu küçük kardeş.
'Gördüğünüz gibi mösyö, onları kullanıyorum,' dedim
ve başka bir şey söylemedim.
Vermek istediğim dozu, hastaya, epey uğraştıktan sonra
zar zor yutturdum. Biraz zaman geçtikten sonra ilacı tekrar
vermek istediğim, ayrıca ilacın etkisini görmek için bir süre
beklemek gerektiği için yatağın kenarına oturdum. Ürkek
ve ezik büzük görünümlü bir kadın hizmetçi (aşağıdaki
adamın karısı olmalıydı) bir köşeye çekilmiş bekliyordu.
Ev rutubetliydi, her tarafı dökülüyordu ve lalettayin döşenmişti;
belli ki oraya yeni taşınılmıştı ve arada sırada kullanılıyordu.
Çığlık seslerini bastırsın diye pencerelerin önüne
eski perdeler raptiyelenmişti. Çığlıklar, sırasıyla, 'Kocam,
babam, kardeşim!', on ikiye kadar sayma ve 'Sessiz olun! '
şeklinde tekrarlanıyordu. Bu histeri hali öylesine şiddetliydi
ki, kollarını sabitleyen bağları çözememiş, acı vermedi-
423
Charles Dickens
ğinden emin olmak için kontrol etmiştim. Yakaya dair tek
umut ışığı, hastanın göğsünde tuttuğum elimin teskin edici
bir etki yapması ve birkaç dakikalığına da olsa hastayı sakinleştirmesiydi.
Gerçi elimin çığlıklar üzerinde bir etkisi olmamıştı;
bir saat sarkacı bile bu denli şaşmaz bir dakiklikle
çalışamazdı.
Elimin böyle bir etkiye sahip olmasından dolayı (ya da
ben öyle olduğunu farz ettiğim için) iki kardeşin gözleri üzerimde,
yaklaşık yarım saat kadar yatağın kenarında oturdum.
Sonunda büyük olan şöyle dedi:
'Bir hasta daha var.'
Çok şaşırmıştım; 'Acil bir durum mu?' diye sordum.
Lakayt bir tavırla, 'Görseniz iyi olur,' diye karşılık verdi
ve eline bir lamba aldı . . . .
Diğer hasta, ikinci kat merdivenlerinin karşısında, arka
tarafta, ahırın üzerindeki kısımda tavan arası benzeri bir
odada yatıyordu. Odanın bir bölümünde sıva kaplı, alçak
bir tavan vardı; diğer kısmının üzeriyse açıktı ve üzerinde
kirişler olan kiremitle kaplı bir çatıya açılıyordu. Samanlar,
kuru otlar ve yakacak çalı çırpı buraya istiflenmişti; samanların
üzerinde bir elma yığını vardı. Hafızam gayet net ve
yerli yerinde. Mahkumiyetimin onuncu senesinin bitmesine
kısa bir zaman kalmışken, Bastille' deki hücremde, o gece
orada olanları sanki bu gece olmuşçasına tüm detaylarıyla
hatırlıyor ve gözümde yeniden canlandırabiliyorum.
Yerdeki saman yığınının üzerinde, başının altına minder
konmuş yakışıklı bir köylü oğlan yatıyordu; yaşı on yediden
fazla değildi. Oğlan sırtüstü yatıyordu, dişleri kenetlenmişti;
sağ elini göğsünün üzerinde yumruk yapmıştı, çakmak
çakmak gözlerini yukarıya dikmişti. Tek dizimin üzerinde
üzerine eğildim fakat yarasının nerede olduğunu görememiştim;
buna rağmen derin bir yaradan dolayı ölmek üzere
olduğunu anlamıştım.
'Ben doktorum zavallı oğlum,' dedim. 'İzin ver bakayım.'
424
İki Şehrin Hikayesi
'Bakmanızı istemiyorum,' diye yanıt verdi oğlan. 'Hiç
dokunmayın.'
Yarası elinin altındaydı, çocuğu sakinleştirerek elini çekmeme
izin vermesini sağladım. Yirmi, yirmi dört saat kadar
önce oluşmuş bir kılıç yarasıydı fakat hemen o an, ehil bir
el tarafından müdahale edilseydi bile kurtulma şansı yoktu.
Hızla ölüyordu. Gözlerimi ağabeye çevirdiğimde, yaşamı solup
giden yakışıklı oğlana baktığını gördüm; sanki oradaki
bir insan değil de yaralı bir kuş ya da tavşandı.
'Bu nasıl oldu mösyö?' diye sordum.
'Bu çocuk, kudurmuş adi köpeğin teki! Sefil bir baldırı
çıplak! Kardeşimi tahrik ederek üzerine saldırtmış, kardeşim
de onu, bir beyefendiye yaraşır biçimde kılıcıyla yaralamış.'
Bu cevapta acımanın, üzüntünün, insanlığın zerresi yoktu.
Farklı bir dünyaya ait bir yaratığın orada ölüyor olmasından
rahatsızdı; keşke kendi sınıfına yaraşır şekilde, pireli
bir hayvan gibi ücra bir köşede ölseydi. Bu çocuğa ya da
onun berbat kaderine, en küçük bir merhamet duygusu beslemekten
aciz biriydi.
Adam konuşurken, çocuğun gözleri hafifçe ona, sonra
da bana çevrildi.
'Doktor, bu soylular çok gururludur fakat biz adi köpeklerin
de gururu olabiliyor. Bizi soyup soğana çevirseler de,
zulmetseler de, dövseler de, öldürseler de, bazen azıcık da
olsa gururumuz kalabiliyor. Onu gördünüz mü Doktor?'
Genç kadının çığlık ve haykırışları, mesafeden dolayı biraz
zayıflamış olsa da hala duyuluyordu. Çocuk, genç kadın
sanki orada, yanlarında yatıyormuş gibi konuşmuştu.
'Gördüm,' dedim.
'O benim ablam Doktor. Bu soyluların üzerimizde her
türlü alçakça hakkı vardır; senelerce kız kardeşlerimizin
iffetlerini ve namuslarını diledikleri gibi kullandılar36 fa-
36 "İlk gece hakkı" olarak bilinen, efendilerin köydeki genç kızların gerdek
gecesini, kocaları yerine onlarla geçirmesini sağlayan hak. (ç.n.)
425
Charles Dickens
kat içlerinde iyi kızlar da vardı. Öyle olduğunu biliyorum,
babamdan duymuştum. Ablam da iyi bir kızdı. O adamın
kiracılarından biri olan, iyi yürekli bir gençle nişanlıydı. Bizler
hepimiz şurada dikilen adamın kiracılarıydık. Diğeri de
onun kardeşi; kötü soyun en kötüsüdür.'
Çocuk, konuşabilmek için olağanüstü bir fiziksel çaba
sarf ediyordu, buna karşılık ruhu, ürkütücü bir coşkuyla dile
gelmiş konuşuyordu.
'Şurada dikilen o adam, tıpkı üstün varlıkların biz adi
köpeklere hep yaptığı gibi, bizi soyup soğana çevirdi; bizden
acımasızca vergi aldı, bizi para vermeden çalıştırdı, mısırımızı
kendi değirmeninde öğütmemizi şart koştu, elimizde
kalan azıcık mahsulümüzü kuşlarına yem olarak verdirdi
fakat bizim kendi kuşlarımızı beslememize engel oldu; talan
ve soygun öyle bir hal almıştı ki, yemeye azıcık et bulsak,
adamlarından biri görür de elimizden alır korkusuyla kapıları,
panjurları kapatıp yiyorduk; yani diyeceğim, öylesine
soyulmuş, sömürülmüş ve yoksul bırakılmıştık ki, babamız
bile bu dünyaya çocuk getirmenin korkunç bir şey olduğunu,
kadınlarımız kısır kalsın da şu sefil soyumuz kurusun
diye dua etmemiz gerektiğini söylüyordu bize!'
O güne kadar ezilmişlik duygusunun bir yangın gibi alev
alışına hiç rastlamamıştım. Bu duygunun, insanların içlerinde
bir yerlerde kuluçkaya yatmış halde var olduğunu tahmin
edebiliyordum fakat bu can vermekte olan oğlanı görene
dek infilak ettiğine şahit olmamıştım.
'Neyse, ben devam edeyim Doktor, ablam evlendi. Evlendiği
adamcağızın o aralar bir hastalığı vardı, ablam da
onunla evlendi ki, şu adamın köpek kulübesi olarak adlandıracağı
kulübemizde adama bakıp onunla ilgilenebilsin. Evlenmelerinin
üzerinden birkaç hafta geçmişti ki, bu adamın
kardeşi ablamı görüp beğenmiş ve ağabeyine, onu kendisi
için ödünç istemesini söylemiş; zaten biz kim koca olmak
kim! Adam çok ısrarcıydı fakat ablam hem iyi ve namus-
426
İki Şehrin Hikayesi
!uydu, hem de ondan en az benim kadar nefret ediyordu.
Bunun üzerine, bu ikisi ablamın kocasını ikna edip ablama
istediklerini yaptırmak için ne yaptılar biliyor musunuz?'
Çocuğun bana sabitlenmiş gözleri yavaşça ona bakmakta
olan adama çevrildi ve o an ikisinin yüzünde, anlattıklarının
doğru olduğunu gördüm. İki farklı tür gurur birbirine
meydan okuyordu; asil beyefendinin o lakayt umursamazlığı,
köylü çocuğun tüm o ezilmişliği, alev alev yanan intikam
duygusu, şu an burada Bastille'de bile hala gözümün
önünde.
'Bildiğiniz gibi Doktor, soyluların biz adi köpekler üzerinde
sahip olduğu haklar arasında bizi arabaya koşup sürmek
de vardır. Ablamın kocasını arabaya koşup sürdüler.
Bildiğiniz gibi, üzerimizde sahip oldukları haklar arasında,
o soylu uykuları bölünmesin diye, kurbağaları susturalım
diye bize tüm gece arazide nöbet tutturmak da vardır. O sisin,
pusun içerisinde, ona tüm gece nöbet tutturup gündüz
de arabaya koştular fakat ne yaptılarsa bana mısın demedi.
Yok, ikna olmadı! Bir gün öğle vakti, onu bir şeyler yemesi
için -bir şey bulabilirse tabii- bıraktıklarında, saatin her
çalışı için bir defa, on iki kez hıçkırıklara boğulup ablamın
koynunda can verdi.'
Çocuğu hayatta tutan tek bir şey varsa, o da adamın yaptığı
tüm haksızlıkları anlatmaktı. Yumruk yaptığı sağ elini
göğsüne bastırıp yarasını saklayarak ölümün karanlık gölgelerini
püskürtüyordu.
'Sonra o adamın izniyle, hatta yardımıyla, ablamı kaçırdı;
hem de ablamın söylediği onca şeye rağmen -ona neler
söylediğini hala öğrenmediyseniz, yakında öğrenirsiniz
Doktor- kısacık zevki ve sefası için ablamı aldı götürdü.
Ablamı yolda yanımdan geçerken gördüm. Eve bu haberi
götürdüğümde babamın yüreği paramparça oldu fakat yüreğindekilere
dair tek kelime dahi etmedi. Küçük kız kardeşimi
(bir kardeşim daha var) alıp o adamın ulaşamayacağı
427
Charles Dickens
ve asla onu kölesi yapamayacağı bir yere götürdüm. Sonra,
dün gece o adamın kardeşinin izini sürerek buraya geldim ve
adi bir köpek gibi -fakat elimde kılıç vardı- yukarı tırmandım.
Çatı katının penceresi nerede? Buralarda bir yerdeydi.'
Çocuğun gözleri kararmaya başlamıştı; görüş mesafesi
giderek daralıyordu. Etrafıma bakındığımda yerde ezilmiş
kuru ot ve samanların olduğunu gördüm; belli ki burada bir
kavga olmuştu.
'Ablam sesimi duyup içeri girdi. Adamı öldürene kadar
yanımıza gelmemesini söyledim. Adam içeri girdiğinde önce
bana paralar fırlattı, sonra bana kırbaçla vurmaya başladı.
Fakat adi bir köpek olan ben, ona öyle bir vurdum ki kılıcını
çekmek zorunda kaldı. Beni istediği kadar çok parçaya ayırabilir,
kılıcını, benim adi kanımla istediği kadar boyayabilirdi,
umurumda bile değildi. Kendini savunmak için kılıcını
çekmiş ve olanca hüneriyle bana saldırmıştı.'
Gözlerim, az önce samanların arasında gördüğüm kırık
kılıca takılmıştı; bir beyefendiye ait olduğu belliydi. Başka bir
yerde de bir askere ait olduğu belli olan eski bir kılıç vardı.
'Kaldırın beni Doktor, kaldırın. Nerede o?'
Çocuğa doğrulması için yardım ederken, adamın kardeşinden
bahsettiğini düşünerek, 'Burada değil,' dedim.
'O mu ? Tüm kibirli soylular gibi, beni görmekten korkuyor.
Az önce burada olan adam nerede ? Beni ona çevirin.'
Çocuğun başını dizime yaslayarak söylediği şeyi yaptım.
Fakat çocuk o an olağanüstü bir güç gösterisinde bulunarak
tamamen doğrulup ayağa kalktı; benim de onunla birlikte
kalkmam gerekti, yoksa ona destek olamazdım.
'Marki,' dedi çocuk fal taşı gibi gözlerini ona çevirip sağ
elini yukarı kaldırarak, 'tüm bunların hesabının sorulacağı
gün gelip çattığında, senden ve o rezil soyunun en son
temsilcisine varana dek tüm sülalenden tek tek hesap soracağım.
Bunu yapacak oluşumun işareti olsun diye sana bir
haç çizeceğim. Tüm bunların hesabının sorulacağı gün gelip
428
İki Şehrin Hikayesi
çattığında o rezil soyunun en kötüsü olan kardeşine ayrıca
hesap soracağım. Bunu yapacak oluşumun bir işareti olsun
diye ona da bir haç çizeceğim.'
İki kere üst üste göğsündeki yaraya dokunarak işaretparmağıyla
havada haç çizdi. Parmağı havada bir süre öylece
kaldı, sonra sonra koluyla birlikte kendisi de yere düştü.
Cansız bedenini yere yatırdım . . . .
Genç kadının yatağının yanına döndüğümde onu yine
aynı sıra ve devamlılıkla çılgınca sayıklarken buldum. Bu
durumun saatlerce sürebileceğini ve muhtemelen de bir mezar
sessizliğinde son bulabileceğini biliyordum.
'Ona daha önce vermiş olduğum ilaçları tekrar verdim
ve gece geç saatlere kadar yatağının kenarında oturup bekledim.
Yürek dağlayan çığlıklarında hiçbir azalma olmamıştı
ve söylediklerinin anlaşılırlığında ya da sıralamasında en
ufak bir aksaklık yoktu. Sürekli şu sırayla şunları söylüyordu:
'Kocam, babam, erkek kardeşim! Bir, iki, üç, dört, beş,
altı, yedi, sekiz, dokuz, on, on bir, on iki. Sessiz olun! '
B u böyle onu ilk görüşümden itibaren yirmi altı saat boyunca
sürdü. İki kere gidip geldim ve tekrar yanına oturdum;
sonra iyice kendini kaybetmeye başladı. Sakinleşmiş
olmasını fırsat bilip onun için elimden gelen her şeyi yaptım
fakat genç kadın bir süre sonra derin bir uyuşma haline gömüldü
ve ölü gibi yatmaya başladı.
Uzun, korkunç bir fırtınadan sonra yağmurun ve
rüzgarın nihayet dinmesi gibi bir şeydi bu. Genç kadının
kollarını çözdükten sonra yatış pozisyonunu değiştirmeme
ve yırttığı üstünü başını düzeltmeme yardımcı olması için
hizmetçi kadını çağırdım. İşte o an, hamileliğin ilk belirtilerini
göstermekte olduğunu fark ettim ve ona dair içimdeki
minicik umudu kaybettim.
'Öldü mü ?' diye sordu büyük kardeş olarak bahsetmeye
devam edeceğim Marki atından inip çizmeleriyle odaya
dalarak.
429
Charles Dickens
'Ölmedi,' dedim, 'fakat her an ölebilir.'
'Şu baldırı çıplakların bedenlerinde de ne kuvvet oluyor! '
dedi kadına hayretle bakarak.
'Kederin ve ümitsizliğin muazzam bir gücü vardır,' diye
karşılık verdim.
Sözlerime önce güldü, ardından kaşlarını çattı. Ayağıyla
sandalyemin yanına bir sandalye çekti. Hizmetçi kadına dışarı
çıkmasını söyleyip alçak sesle şöyle dedi:
'Doktor, kardeşimin bu marabalarla başı belaya girince
sizden yardım istemeyi önerdim. Büyük üne sahipsiniz ve
gelecekte servet sahibi olacak bir genç olarak çıkarlarınızı
korumak konusunda dikkatli olacaksınızdır diye tahmin
ediyorum. Burada gördükleriniz burada kalsın, kimseye
bahsetmeyin.'
Hastanın nefes alıp verişini dinleyerek cevap vermekten
kaçındım.
'Bana dikkatinizi bahşeder misiniz acaba Doktor?'
'Mösyö,' dedim, 'benim mesleğimde hastalarla yapılan
görüşmeler daima gizli kalır.' Cevap verirken temkinli davranmıştım
çünkü gördüklerim ve duyduklarım beni son derece
rahatsız etmişti.
Genç kadının nefes alıp verişini takip etmek öyle zordu
ki, nabzını ve kalbini dinlemeyi denedim. Yaşıyordu fakat
hepsi o kadardı. Sandalyeme otururken etrafıma bakındığımda,
iki kardeşin de gözlerini dikmiş bana bakıyor olduklarını
gördüm . . . .
Hücre öyle soğuk ki binbir güçlükle yazıyorum; ayrıca
yakalanıp yerin altında zifiri karanlık bir hücreye tıkılmaktan
korkuyorum, bu sebeple yazımı mümkün mertebe kısa
tutmam gerekiyor. Hafızamda herhangi bir zayıflama ya da
karışıklık söz konusu değil; o kardeşlerle aramda geçenlere
dair her detayı ve kelimeyi hatırlayabiliyorum.
Genç kadın tam bir hafta direndi. Ölmesine yakın, dudaklarını
kulağıma değdirip söylediği birkaç heceyi anlaya-
430
İki Şehrin Hikayesi
bilmeyi başardım. Bana nerede olduğunu sordu, ben de cevap
verdim; kim olduğumu sordu, ona kim olduğumu söyledim.
Ona aile adını sordum fakat nafileydi, yanıt alamadım.
Yastığın üzerindeki kafasını hafifçe iki yana salladı ve tıpkı
kardeşi gibi sırrını benden gizledi.
İki kardeşe, genç kadının durumunun hızla kötüye gittiğini
ve bir gün bile yaşayamayacağını söyleyene kadar ona
başka soru sorma fırsatı bulamadım. Her ne kadar, o ana
kadar ben ve hizmetçi kadın dışında hiç kimse genç kadına
görünmediyse de, ben orada olduğum süre boyunca kardeşlerden
biri muhakkak yatağın başucunda, perdenin arkasında
kıskanç bir biçimde oturuyordu. Fakat bir an geldi,
benim, genç kadınla ne konuştuğumu umursamaz oldular;
bu yüzden, sanki ben de onunla ölüyormuşum gibi bir hisse
kapılmıştım.
Onlara her bakışımda, küçük kardeşin (ona öyle diyorum)
bir köylüyle kılıç tokuşturmuş olmasını gururlarına
yediremediklerini gözlemliyordum. İkisinin de zihnini kurcalayan
tek şey, bunun aileleri açısından onur kırıcı bir durum
ve kepazelik oluşuydu. Küçük kardeşle her göz göze
gelişimizde, köylü çocuktan öğrendiklerim yüzünden benden
ne kadar nefret ettiğini hissedebiliyordum. Bana, büyük
kardeşten daha nazik ve hoş davranıyordu fakat ben öyle
olduğunu görebiliyordum. Keza büyük kardeşin zihninde de
yük olduğumu görebiliyordum.
'Hastam gece yarısına iki saat kala - saatim dakikası dakikasına
onu ilk gördüğüm saati gösterdiğinde öldü. O gencecik,
mazlum başı usulca yana düşüp tüm dünyevi kabahatleri
ve kederleri son bulduğunda onunla odada yalnızdık.
İki kardeş aşağıda bir odada, bir an önce atlarına binip
gitmek için sabırsızlıklanarak bekliyorlardı. Yatağın
başında bir başıma oturduğum yerden, aşağıda çizmelerine
kırbaçla vurarak bir aşağı bir yukarı yürüdüklerini duyabiliyordum.
43 1
Charles Dickens
'Öldü mü sonunda?' diye sordu büyük kardeş aşağıya
indiğimde.
'Öldü,' dedim.
'Tebrik ederim kardeşim,' dedi kardeşine dönerek.
Bana daha önce para vermeyi teklif etmişti fakat ben geçiştirmiştim.
Bu sefer rulo şeklinde paketlenmiş altın paralan
uzattı; alıp masanın üzerine bıraktım. Konuyu etraflıca
düşünüp onlardan para almamaya karar vermiştim.
'Lütfen bağışlayın,' dedim, 'bu koşullar altında olmaz.'
İki kardeş bakıştılar, sonra başımı eğerek verdiğim selama
aynı şekilde karşılık verdiler ve tek kelime etmeden ayrıldık
. . . .
Öyle yorgun, öyle yorgunum ki; üzüntüden bitip tükenmiş
haldeyim. Şu cılız parmaklarımla yazdıklarımı okuyamıyorum
bile.
Sabahın erken saatlerinde, altın rulosu, üzerinde adım
yazılı küçük bir kutunun içinde kapıma bırakılmıştı. Kutuyu
görür görmez endişeye kapılarak ne yapmam gerektiğini düşündüm.
Bakan'a özel bir mektup yazıp beni çağırdıkları iki
hastanın durumu ve gittiğim yerle ilgili tüm detayları anlatmaya
karar verdim. Sarayın mahkemeler üzerindeki etkisini
ve soyluların ne denli dokunulmaz olduğunu, bu yüzden de
kimsenin bu konuyu dikkate almayacağını biliyordum bilmesine
fakat en azından kendi vicdanımı rahatlatmış olacaktım.
Konuyu herkesten, hatta karımdan bile büyük bir
sır olarak sakladım. Nasıl bir tehlike içinde olduğumu idrak
edebilmiş değildim fakat benim bildiklerimi başkalarının da
öğrenmesi durumunda nasıl bir tehlikeyle karşı karşıya kalabileceklerinin
farkındaydım.
O gün çok yoğun olduğum için akşam mektubumu bitiremedim.
Bitirebilmek için ertesi sabah her zamankinden erken
kalktım. Yılın son günüydü. Mektubumu bitirip önüme
koymuştum ki beni görmek isteyen bir hanımın beklediğini
söylediler . . . .
432
İki Şehrin Hikayesi
Kendi kendime görev edindiğim işi yapamayacak kadar
zayıflamış haldeyim. Burası öyle soğuk ve karanlık ki, hislerim
tamamen uyuştu ve üzerime korkunç bir kasvet çöktü.
Gelen hanımefendi genç, alımlı ve güzeldi fakat pek fazla
ömrü kalmış gibi görünmüyordu. Son derece endişeli görünüyordu.
Bana kendisini Marki St. Evremonde'un karısı
olarak tanıttı. Köylü oğlanın büyük kardeşe hitap şeklini,
fuların üzerine işlenmiş harfle birleştirdiğimde, o ismi taşıyan
beyefendiyi yakın bir tarihte görmüş olduğum sonucuna
varmam zor olmadı.
Hafızam hala yerli yerinde fakat aramızda geçen konuşmayı
kelimesi kelimesine yazamayacağım. Eskisine nazaran
daha fazla izlendiğim şüphesine kapılıyorum; beni hangi
zamanlarda izlediklerini bilmiyorum. Ziyaretime gelen genç
hanım, kısmen şüphelerinden yola çıkarak, kısmen de araştırarak
o acımasız hikayenin ana hatlarını, kocasının bu
hikayedeki rolünü ve benim oraya götürülüşümü ortaya
çıkarmıştı fakat genç kadının öldüğünden haberi yoktu. Büyük
bir üzüntü içerisinde, gizlice, bir kadın olarak genç kadının
acısını paylaşabilmeyi ve üzüntüsünü dile getirebilmeyi
umuyordu. Tanrı'nın gazabını, pek çok insanın acı çekmesine
sebep olduğu için nefret edilen o evden uzak tutabilmeyi
umuyordu.
O genç kadının bir kız kardeşi olduğuna inanmak için
birtakım sebepleri vardı ve en büyük arzusu o kız kardeşe
yardım edebilmekti. Ona tek söyleyebildiğim, gerçekten de
böyle bir kız kardeşin var olduğuydu; bunun ötesinde bir şey
bilmiyordum. Onu bana getiren şey, sırrını saklayacağıma
güvenerek, kız kardeşin adını ve yaşadığı yeri söyleyeceğime
dair ümidiydi. Oysa ben, şu talihsiz halimle, o iki sorunun
yanıtını da hala bilmiyorum . . . .
Şu kağıt parçaları artık başıma bela oluyor. Dün bir tanesini
ikazda bulunarak elimden aldılar. O yüzden yazımı
bugün bitirmem gerekiyor.
433
Charles Dickens
İyi yürekli ve sevecen bir hanımefendiydi ve evliliğinde
mutsuzdu. Zaten nasıl mutlu olsundu ki! Kocasının erkek
kardeşi ondan hazzetmiyor, ona güvenmiyor ve ağabeyini ona
karşı dolduruyordu; genç hanım hem ondan hem de kocasından
korkuyordu. Onu kapıya geçirirken, arabasının içinde iki
üç yaşlarında sevimli bir oğlan çocuğunun olduğunu gördüm.
Gözyaşları içinde çocuğu işaret ederek, 'Onun hatırı için
Doktor, elimden naçizane ne gelirse, her şeyi yapmaya hazırım.
Yoksa devraldığı bu mirasla asla iflah olmayacak. İçime
öyle doğuyor ki bunun kefareti ödenmezse, bir gün hesabını
ondan soracaklar. Eğer kız kardeş bulunabilirse, benden kalan
ne varsa -birkaç mücevher dışında bir şeyim yok- ölmüş
annesinin merhameti ve kederi adına, yaralı aileye bağışlamasını
vasiyet edeceğim oğluma.'
Oğlunu öpüp okşayarak, 'Bunu senin iyiliğin için yapıyorum.
Arzumu yerine getireceksin, değil mi küçük Charles?'
Çocuk korkusuzca cevap verdi, 'Evet!' Genç hanımın elini
öptüm, o da çocuğu kucağına aldı ve öpüp koklayarak uzaklaştı.
Onu bir daha hiç görmedim.
Kocasından, adını bildiğimi farz ederek ismini söylemeden
bahsettiği için, mektubuma ismini yazmadım. Mektubumu
mühürleyip, kendimden başka kimseye güvenmediğim için o
gün kendi ellerimle teslim ettim.
Yılın son gecesi olan o gece, saat dokuzda siyah elbiseli
bir adam kapımı çalıp beni görmek istediğini söyledi ve genç
uşağım Ernest Defarge'ı takip ederek yukarı çıktı. Uşağım,
karımla oturduğum odaya girdiğinde -ah canım karım, kalbimin
yegane sahibi! Gencecik, güzeller güzeli, İngiliz karım!aşağıda
bekliyor olması gereken adamın, onun arkasında sessizce
beklediğini gördük.
St. Honan􀈗 Caddesi'nde acil bir vakanın olduğunu söyledi;
fazla vaktimi almazmış, aşağıda araba bekliyormuş.
Ve işte beni buraya, mezarıma getirdi ! Ev gözden kaybolduğunda,
ağzıma arkadan siyah bir bez parçası tıkıldı ve
434
İki Şehrin Hikayesi
kollarım bağlandı. İki kardeş, karanlık köşeden önümüze
çıkıp ufak bir hareketle kimliğimi teyit ettiler. Marki yazmış
olduğum mektubu çıkarıp gösterdikten sonra elindeki lambanın
aleviyle yaktı ve külleri ayağıyla söndürdü. Tek kelime
dahi konuşulmadı. Buraya, diri diri gömüldüğüm mezarıma
getirildim.
Bu azap dolu yıllar boyunca, Tanrı bu iki kardeşin kaskatı
yüreklerine bir parçacık merhamet bahşetseydi de sevgili
karımdan haber alabilseydim -en azından öldü mü kaldı mı,
tek kelimeyle onu öğrenebilseydim- işte o zaman Tanrı'nın
onları tümden terk etmemiş olduğuna inanabilirdim. Fakat
artık eminim ki köylü çocuğun ölmek üzereyken çizdiği kırmızı
haçlar onların felaketine sebep olacak ve Tanrı'nın merhameti
asla Üzerlerinde olmayacak. Ben Alexandre Manette,
kederli mahkum, 1 767 senesinin son gecesinde, tarifsiz acılar
içinde, onları ve sülalelerinden herkesi, tüm bunların hesabının
sorulacağı güne havale ediyorum. Ahım iki cihanda
peşlerini bırakmasın. "
Mektubun okunması bittiğinde salonda dehşet bir gürültü
koptu. Hıncın ve ihtirasın sesiydi bu ve buram buram kan
kokuyordu. Hikaye, dönemin en intikam dolu tutkularını
ateşlemişti; bu ülkede bu tutkuların alamayacağı kelle yoktu.
Bu nefret edilen soyadın Saint Antoine'da nicedir lanetlenmiş
olduğunu ve kara listede yer aldığını belirtmeye gerek
yok. En erdemli ve topluma faydalı insan bile, o gün orada
böylesi bir suçlamadan sağ çıkamazdı.
O talihsiz adam açısından işin en kötü yanı, suçlamada
bulunan kişinin itibarlı ve herkesçe tanınan bir yurttaş, sevdiği
bir dost ve karısının babası olmasıydı. Oradaki güruhun
gözü dönmüş arzularından bir tanesi de, antik çağlara dair
doğruluğu tartışmalı erdemleri taklit ederek, insanların kendilerini
sunakta kurban edip halka sunmalarıydı. Bu sebeple
Başkan, Cumhuriyet'in iyi yürekli doktorunun, kızını dul,
torununu yetim bırakma pahasına da olsa, o aşağılık aris-
435
Charles Dickens
tokrat sülalenin kökünü kazıyarak Cumhuriyet'e ne büyük
bir hizmette bulunduğunu ve bundan büyük mutluluk duyduğunu
söylediğinde (böyle bir şey söylemese kellesi tehlikeye
girerdi) salonu büyük bir coşku seli kaplamış, vatanperver
duygular şaha kalkmıştı fakat insani bir duygudaşlıktan
eser yoktu.
"Doktor'un da sahiden pek nüfuzu varmış," diye mırıldandı
Madam Defarge İntikamcı Teğmen'e gülümseyerek.
"Şimdi kurtar onu bakalım sevgili Doktor'cuğum, kurtar da
görelim! "
Her bir jüri üyesinin oyunu açıklayışından sonra kalabalıktan
bir kükreme sesi yükseldi. Bir oy, bir oy daha. Bir
kükreme, bir kükreme daha.
Karar oybirliğiyle alındı. Hem yürekten hem de doğuştan
bir aristokrat, bir Cumhuriyet düşmanı ve halka eziyet
eden azılı bir zalim. Derhal Conciergerie'ye geri götürüle,
yirmi dört saat içinde idam edile!
436
On Birinci Bölüm
Alacakaranlık
Ölüme mahkum edilen masum adamın perişan karısı,
kararı duyunca sanki ölümcül bir yara almış gibi oracığa yığılıverdi.
Fakat gıkı çıkmamıştı; içinde çok güçlü bir ses ona,
perişan haldeki kocasını ayakta tutacak, kederini çoğaltmayacak
tek kişinin kendisi olduğunu söylüyordu; içindeki bu
ses, yaşadığı şoka rağmen onu ayağa kaldırmıştı.
Yargıçlar da salonun dışındaki gösteriye katılmak durumunda
olduğundan duruşmaya son verildi. Güruh pek çok
koldan salonu boşaltırken oluşan gürültü ve hareketlilik henüz
dinmemişti ki Lucie yüzünde bir sevgi ve teselli ifadesiyle
kollarını kocasına uzattı.
"Keşke ona dokunabilsem! Bir kerecik sarılabilsem! Ah,
iyi yürekli yurttaşlar, keşke bize biraz merhamet etseniz! "
Salonda yalnızca bir gardiyan, onu dün tutuklayan dört
adamın ikisi ve Barsad kalmıştı. Herkes sokaklardaki gösteriye
akın etmişti. Barsad, diğerlerine, "Bırakın da kocasına
sarılsın; sadece bir dakika," diye öneride bulundu. Önerisi
sessizce kabul gördü ve Lucie'yi sandalyelerin arasından geçirerek
yüksek bir yere getirdiler; böylece Charles kürsüden
eğilerek onu kollarının arasına alabilecekti.
"Elveda ruhumun kıymetlisi. Veda ederken tüm kalbim
ve dualarım seninle. Yorgun ruhların dinlendiği o yerde yine
buluşacağız! "
437
Charles Dickens
Bunlar, onu bağrına basan kocasının sözleriydi.
"Ben buna dayanabilirim Charles. Tanrı bana yardım
ediyor; ne olur benim için acı çekme. Veda ederken yavrumuz
için dua et. "
"Ona dualarımı seninle gönderiyorum. Ona öpücüklerimi
seninle gönderiyorum. Ona senin aracılığınla elveda
ediyorum. "
"Kocacığım! Hayır! Bir dakika! " Charles kendini ondan
kurtarmaya çalışıyordu. "Ayrılığımız çok fazla sürmeyecek.
Bu acının beni yavaş yavaş yiyip bitireceğini biliyorum fakat
elimden geldiğince sorumluluklarımı yerine getireceğim,
yavrumuzdan ayrıldığım zaman Tanrı ona da, tıpkı bana
yaptığı gibi, iyi dostlar bahşedecektir. "
Lucie'nin babası da arkadan gelmişti; yaşlı adam tam diz
çöküp ikisinden de özür dileyecekken Darnay elini ona doğru
uzatıp bağırarak şöyle dedi:
"Hayır, hayır! Ne yaptınız, suçunuz nedir ki önümüzde
diz çöküyorsunuz! Sizin geçmişte ne büyük mücadeleler verdiğinizi
şimdi anlıyoruz. Aileme dair şüpheye kapıldığınızda
ve şüpheleriniz doğrulandığında neler çektiğinizi şimdi anlıyoruz.
Kızınızın hatırı için ne büyük bir nefretle mücadele edip
onu yendiğinizi şimdi anlıyoruz. Size tüm kalbimizle, sevgimizle
ve hürmetimizle teşekkür ediyoruz. Tanrı sizi korusun! "
Yaşlı adamın tek cevabı, ellerini beyaz saçlarının arasından
geçirip acı bir çığlıkla çekiştirmek oldu.
" Başka türlüsü mümkün değildi," dedi mahkum. "Her
şey olacağına vardı. Şu fani varlığımı yanınıza getiren şey,
zavallı annemin vasiyetini yerine getirmek adına daha en
baştan başarısızlığa mahkum bir girişimdi. Zaten bunca
kötülükten iyi bir şeyin çıkması mümkün değildi; böylesine
mutsuz bir başlangıca mutlu son yakışmazdı. İçinizi ferah
tutun ve beni bağışlayın. Tanrı sizi korusun! "
Darnay'i alıp götürürlerken Lucie onu bırakmak zorunda
kaldı; dua eder gibi ellerini birleştirdi ve yüzünde hafiften
4 3 8
İki Şehrin Hikayesi
teskin edici bir gülümseme de barındıran aydınlık bir ifadeyle
arkasından öylece baktı. Darnay mahkumların kullandığı
kapıya vardığında, Lucie arkasına dönüp başını sevgiyle babasının
göğsüne yaslayarak ona bir şeyler söylemeye çalıştı,
sonra da yaşlı adamın ayaklarının dibine yığılıverdi.
O an, Sydney Carton hiç kımıldamadan beklediği o kuytu
köşeden fırlayıp onu kaldırdı. Lucie'nin yanında yalnızca
babası ve Mr. Lorry vardı. Lucie'yi yerden kaldırırken ve başına
destek vermeye çalışırken kolları titredi. Yine de, genel
tavırlarına hakim olan duygu salt acıma duygusu değildi;
içinde bir miktar gurur da barındırıyordu.
"Onu arabaya taşıyayım mı ? Bana hiç ağır gelmiyor. "
Lucie'yi hiç zorlanmadan kapıya getirip nazikçe arabanın
içine yatırdı. Babası ve eski dostları da arabaya bindikten
sonra Carton sürücünün yanındaki koltuğa oturdu.
Daha birkaç saat önce, karanlıkta durup Lucie'nin hangi
taşlara basarak yürüdüğünü tahmin etmeye çalıştığı kapıya
vardıklarında Lucie'yi tekrar kucağına alıp üst kattaki odalarına
taşıdı. Onu bir koltuğa yatırdı; Miss Pross'la yavrusu
üzerine kapanıp ağladılar.
Carton, Miss Pross'a, "Onu ayıltmaya çalışmayın,'' dedi
usulca, "böyle daha iyi. Bir süre kendine gelmesin; sadece
ufak bir baygınlık. "
"Ah, Carton, Carton, sevgili Carton! " diye bağırdı küçük
Lucie acıyla yerinden fırlayıp kollarını sevgiyle boynuna
dolayarak. "Buraya geldiğine göre anneme yardım eder, babamı
kurtaracak bir şey yaparsın! Ah, bir baksana annemin
haline sevgili Carton! Annemi en çok sevenlerden biri olarak,
onu böyle görmeye yüreğin dayanır mı ? "
Carton çocuğa eğildi, pespembe yanağını yanağına dayadı.
Sonra nazikçe ondan sıyrılıp baygın yatmakta olan
anneye baktı.
"Gitmeden önce, " dedi ve biraz durakladı, "onu öpebilir
miyim? "
439
Charles Dickens
Eğilip Lucie'nin yüzüne dudaklarını değdirdiği ve birkaç
kelime mırıldandığı yıllar sonra hatırlanacaktı; o an hemen
yanı başında durmakta olan küçük kız, yaşlı ve güzel bir
hanımefendi olduğunda torunlarına, bu genç adamın, annesine,
"Sevdiğin bir ömrün olsun, " dediğini anlatacaktı.
Sydney yandaki odaya geçerken arkasından gelmekte
olan Mr. Lorry'ye ve Doktor'a doğru aniden dönerek,
Doktor'a şöyle dedi:
"Dün epey etkili olmuştunuz Doktor Manette; en azından
bir denemiş olalım. Tüm o yargıçlar ve yetkili kişiler
size büyük sempatiyle yaklaşıyorlar ve hizmetlerinizi takdir
ediyorlar, öyle değil mi ? "
" Charles'la ilgili benden gizlenen bir şey yok. Onu kurtarabileceğimden
son derece emindim ve kurtardım da. " Cevabı
binbir güçlükle ve ağır ağır konuşarak vermişti.
"Bir daha deneyin. Şunun şurasında yarın öğleden sonrasına
azıcık zaman var; vaktimiz çok kısa fakat siz yine de
deneyin. "
"Zaten niyetim denemek. Bir dakika dahi bekleyecek değilim.
"
"Harika. Sizinki gibi bir gayretin daha önce büyük işler
başardığına şahidim," dedi. Sonra da gülümseyerek ve aynı
anda iç çekerek, " Gerçi hiçbiri bu kadar büyük işler değildi,
" diye ekledi. "Yine de deneyin! Yanlış yaşanmış hayatın
kıymetiharbiyesi yoktur ve hayat her türlü çabaya değer.
Yoksa yan gelip yatar, ölmeyi beklerdik. "
"Doğruca Savcı'ya, Başkan'a ve ismini vermek istemediğim
kişilere gideceğim. Mektup da yazacağım. Fakat bir
dakika! Sokaklarda kutlamalar var, hava kararmadan kimseye
ulaşamayız. "
"Doğru. Belki küçücük bir ümit fakat hava karardıktan
sonrasına erteleyecek kadar da küçük değil. Başarılı olduğunuzu
görmeyi diliyorum fakat şunu da belirteyim ki, kendi
adıma pek bir beklentim yok. O korkunç ve güçlü insanları
ne zaman görebilirsiniz Doktor Manette? "
440
iki Şehrin Hikayesi
"Hava karardıktan sonra diye umuyorum; yani bir iki
saat sonra."
"Saat dörtten sonra hava kararacak. Bir iki saat sonraya
atalım. Saat dokuzda Mr. Lorry'ye uğrasam, sizden ya da
arkadaşınızdan ne yaptığınızı öğrenebilir miyim? "
"Evet. "
"İşiniz rast gitsin! "
Mr. Lorry, Sydney'i dış kapıya kadar takip etti, sonra
tam gitmek üzereyken dönmesi için omzuna dokundu.
"Hiç umudum yok," dedi Mr. Lorry alçak ve kederli bir
fısıltıyla.
"Benim de. "
"O adamlardan bir tanesi ya d a hepsi, onu kurtarmayı
istese bile -ki bu çok uç bir varsayım olur zira onun ya
da herhangi bir insanın yaşamını önemsediklerini sanmıyorum-
mahkemedeki gösteriden sonra böyle bir şeye cesaret
edebileceklerini hiç zannetmiyorum. "
"Ben de zannetmiyorum. Mahkemedeki o seste giyotin
bıçağının inişini duyar gibi oldum. "
Mr. Lorry kolunu kapının dikmesine dayadı ve yüzünü
koluna gömdü.
"Yine de ümidinizi kesmeyin, " dedi Carton yumuşacık
bir sesle, "kederlenmeyin. Doktor'a bu fikri verdim çünkü
bunun ileride Lucie için bir teselli olabileceğini düşündüm.
Aksi taktirde, kocasının hayatının 'öylece bir yere fırlatılıp
atıldığını ya da harcandığını' düşünebilir ve bu ona büyük
üzüntü verebilir. "
"Evet, evet," diye karşılık verdi Mr. Lorry gözünün yaşını
silerek, "haklısın fakat o ölecek; hiç umut yok."
"Evet. Ölecek; hiç umut yok, " diye tekrar etti Carton.
Sonra kararlı adımlarla merdivenlerden aşağı indi.
441

On İkinci Bölüm
Karanlık
Sydney Carton nereye gideceğine karar veremeyip caddede
öylece durdu. "Yarın saat dokuzda Tellson'da," dedi
kendi kendine, derin düşüncelere dalmış bir yüz ifadesiyle.
"O saate kadar ortalıklarda görünmekle iyi bir şey yapmış
olur muyum acaba? Bence evet. Bu insanların burada benim
gibi biri olduğunu bilmeleri iyi olur; sağlam bir önlem almış
olurum, hem de iyi bir hazırlık olur. Fakat dikkat, dikkat,
dikkat! Etraflıca düşünmeliyim! "
Bastığı yere dikkat ederek zihninde belirlediği bir hedefe
yöneldi; karanlığın şimdiden çöktüğü bir iki sokağa saptı ve
zihnindeki düşüncenin olası sonuçlarını tarttı. İlk kanısı fikrinin
doğru olduğuydu. "Bu insanların burada benim gibi
biri olduğunu bilmeleri en iyisi," diye karar verdi en sonunda.
Ve yüzünü Saint Antoine'a çevirdi.
Defarge o gün kendisini Saint Antoine'ın kenar mahallelerinde
bir meyhanenin sahibi olarak tanıtmıştı. Şehri iyi bilen
biri için, orayı kimseye bir şey sormadan bulmak zor değildi.
Meyhanenin yerini kafasında belirledikten sonra o dar
sokaklardan tekrar geçerek dinlenip kendine gelebileceği bir
yerde akşam yemeği yedi ve yemekten sonra güzel bir uyku
çekti. Yıllardır ilk defa, o gün çok içmemişti. Geçen akşam-
443
Charles Dickens
dan bu yana yalnızca küçük, hafif bir şarap içmiş, brendisini
de, sanki içkiye tövbe etmiş bir adammış gibi yavaşça Mr.
Lorry'nin şöminesine dökmüştü.
Güzelce dinlenip uyandığında saat yediyi bulmuştu; kendini
tekrar sokaklara vurdu. Saint Antoine'a doğru giderken
vitrininde ayna olan bir dükkanın önünde durup hafifçe
yana kaymış gevşek kravatını, ceketinin yakasını ve çığrından
çıkmış saçlarını düzeltti. Sonra, doğruca Defarge'ın
meyhanesine gitti ve içeri girdi.
Her nasılsa, meyhanede huzursuz parmaklı ve çatlak sesli
Jacques Üç'ten başka müşteri yoktu. Jüride gördüğü bu
adam, küçük tezgahın önünde dikilmiş karı koca Defargelarla
sohbet ederek içkisini içiyordu. İntikamcı Teğmen de,
sanki meyhanenin müdavimiymiş gibi sohbete katılıyordu.
Carton içeri girip oturdu ve (vasat bir Fransızcayla) az
bir miktar şarap istedi; Madam Defarge ona önce kayıtsız
bir bakış attı, sonra daha dikkatli baktı, sonra daha dikkatli,
sonra da yanına gelip ne sipariş ettiğini sordu.
Carton az önce söylediğini tekrarladı.
"İngiliz misiniz? " diye sordu Madam Defarge kara kaşlarını
merakla kaldırarak.
Carton, kadına, tek bir Fransızca kelimeyi bile zar zor
anlıyormuş gibi bakarak az önceki yabancı aksanıyla, "Evet
Madam, evet. İngiliz'im," dedi.
Madam Defarge şarap getirmek için tezgahına döndü; o
sırada Carton Jacobin37 gazetesini eline almış, üzerine eğilmiş
yazıları çözmeye çalışıyor gibi yaparken, kadının, "Yemin
ederim, Evremonde'a çok benziyor! " deyişini duydu.
Şarabı Defarge getirdi ve ona iyi akşamlar diledi.
"Anlamadım? "
"Ah! İyi akşamlar yurttaş," dedi kadehini doldurarak.
" Güzel şarapmış. Cumhuriyet'e içiyorum. "
37 Robespierre'in liderliğini yaptığı radikal sol, devrimci, şiddet yanlısı bir siyasi
kulüp. (ç.n.)
444
İki Şehrin Hikayesi
Defarge tekrar tezgahının başına geçerek, "Sahiden biraz
benziyor," dedi. Madam, "Çok benziyor dedim sanil,'' diye
sertçe karşılık verdi. Jacques Üç arabuluculuk ederek araya
girdi: "Adam zihninizi öyle çok meşgul ediyor ki madam."
İntikamcı Teğmen de neşeyle kahkaha atarak, "Valla öyle!
Onu yarın tekrar görme zevkine varabilmek için sabırsızlıkla
bekliyorsun! " dedi.
Carton, gayretli ve odaklanmış bir yüz ifadesiyle, işaretparmağını
gazetenin satırlarında ve kelimelerinde ağır ağır
gezdiriyordu. Hepsi kollarını tezgaha dayayıp kafa kafaya
vermiş, fısır fısır konuşuyorlardı. Sonrasındaki birkaç dakikalık
sessizlik esnasında, Jacobin editörün yazısına yoğunlaşmış
olan Carton'ın dikkatini dağıtmamaya çalışarak ona
baktılar, sonra konuşmalarına devam ettiler.
"Madamın söylediği çok doğru," dedi Jacques Üç. "Neden
duralım ki ? Müthiş bir güç bu. Neden duralım? "
"Evet doğru fakat bir noktada durmak gerek," diye akıl
yürüttü Defarge. "Sorun, nerede durulacağı. "
"Kökleri kazınınca," dedi madam.
"Harika! " diye bağırdı Jacques Üç, karga gibi sesiyle. İntikamcı
Teğmen de bu fikri içtenlikle onayladı.
"Köklerini kazımak harika bir doktrin sevgili karıcığım,''
dedi Defarge biraz canı sıkkın biçimde, "genel olarak
bir itirazım yok. Fakat şu Doktor öyle çok acı çekti ki;
bugün onu gördün, o yazı okunurken suratının halini fark
etmiş olmalısın. "
"Suratının halini fark ettim! " diye tekrarladı Madam
Defarge hakir gören ve öfkeli bir ifadeyle. "Evet, suratının
halini fark ettim. O suratın gerçek bir Cumhuriyet dostu olmadığını
da fark ettim. Suratını da alsın gitsin! "
"Peki ya karıcığım, '' dedi Defarge onaylamayan bir ifadeyle,
"kızının ne çok acı çektiğini görmedin mi? Kimbilir
kızının acı çekişini görmek babası için ne büyük ıstıraptır! "
"Kızını gördüm," dedi Madam Defarge, "kızını birden
çok kere gördüm. Onu bugün de gördüm, daha önceki gün-
445
Charles Dickens
lerde de. Onu mahkemede de gördüm, hapishanenin yakınındaki
sokakta da. Bir parmağımı kaldırmama bakar ... "
(Bu esnada dinleyenin gözleri hala gazetedeydi. ) Parmağını
kaldırıp, sanki giyotinin bıçağı iniyormuş gibi bir sesle önündeki
tezgaha indirdi.
"Kadın yurttaş bir harika! " dedi jüri üyesi karga gibi sesiyle.
"O bir melek! " dedi İntikamcı Teğmen ve ona sarıldı.
Madam acımasız bir ses tonuyla kocasına hitap ederek,
"Sana gelince," diye devam etti, "sana kalsa -neyse ki kalmıyor-
şimdi gider o adamı kurtarırdın."
"Hayır! " diye itiraz etti Defarge. " Bu iş, şu bardağı kaldırmak
kadar kolay olsaydı bile öyle bir şey yapmazdım.
Fakat artık konuyu kapatmayı tercih ederim. Konuyu kapatalım
derim. "
" O zaman sen dinle Jacques," dedi Madam Defarge öfkeyle;
"sen de dinle benim küçük İntikamcım; ikiniz de dinleyin.
Dinleyin! Bu zalim, zorba sülale, türlü türlü suçlarından
ötürü yok edilip kökleri kazınmak üzere uzun zamandır
listemde yer alıyordu. Kocama sorun isterseniz. "
"Doğru," diye onayladı Defarge kimse bir şey sormadan.
"Bastille'in düştüğü o güzel günlerin başında, Defarge
bugün mahkemede okunan kağıdı bulup eve getirdi; gecenin
bir yarısı, el ayak çekilip meyhane kapandığında yazıyı
tam burada, bu lambanın ışığında okuduk. Kocama sorun
isterseniz. "
"Doğru," diye onayladı Defarge.
"O gece, o kağıdı okuduktan, lamba yanıp bittikten ve
gün, kepenklerin üzerinden, demir parmaklıkların arasından
süzülmeye başladıktan sonra, ona anlatmam gereken
bir sırrımın olduğunu söyledim. Kocama sorun isterseniz. "
"Doğru," diye yine onayladı Defarge.
" Ona sırrımı anlattım. Şu an şu bağrını iki elimle nasıl
yumrukluyorsam aynen öyle yumruklayarak anlattım:
446
İki Şehrin Hikayesi
'Defarge, ben sahildeki balıkçıların arasında büyüdüm ve
Bastille'de okunan o kağıtta bahsi geçen, iki Evremonde
kardeş tarafından yaralanan o aile benim ailemdi. Defarge,
o yerde yatan, ölümcül yara almış oğlanın ablası benim kız
kardeşimdi, o koca, kız kardeşimin kocasıydı, o doğmamış
çocuk onların çocuğuydu, o erkek kardeş benim erkek kardeşimdi,
o ölenler benim ölülerimdi; işte bu yüzden, tüm
bunların hesabını sormak bana düşer!' Kocama sorun isterseniz.
"
"Doğru," diye bir kez daha onayladı Defarge.
"Rüzgara ve ateşe nerede duracağını söyleyin," dedi madam,
"ama bana söylemeyin. "
İki dinleyici, kadının öfkesinin ölümcüllüğünden ürkütücü
bir haz almışlar ve bunu müthiş takdire şayan bulmuşlardı;
kadını belli etmeden dinlemekte olan diğer dinleyiciyse,
onu görmediği halde nasıl bembeyaz kesildiğini tahmin edebiliyordu.
Küçük azınlığı temsil eden Defarge, Marki'nin sevecen
karısının hatırına dair bir iki söz söylemeye kalkıştıysa
da, karısı son sözlerini tekrar etti. "Rüzgara ve ateşe nerede
duracağını söyleyin ama bana söylemeyin! "
Müşteriler gelmeye başladı ve grup dağıldı. İngiliz müşteri,
kafası karışmış halde bozuk paralarını sayarak içkisinin
parasını ödedi ve şehrin yabancısı olarak Milll Saray'a nasıl
gideceğini sordu. Madam Defarge onu kapıya götürdü, koluna
girerek yolu işaret etti. İngiliz müşterinin de kafasında
kendine göre birtakım fikirleri yok değildi; o kolu yakalayıp
yukarı kaldırdıktan sonra keskin bir bıçağı derince saplamanın
ne kadar güzel olacağı geçiyordu aklından.
Fakat Carton kendi yoluna gitti ve çok geçmeden hapishane
duvarının gölgesine gömülüp görünmez oldu.
Sözleştikleri saatte gölgenin içinden çıkarak Mr. Lorry'nin
odasında arzıendam eyledi; yaşlı adamı huzursuz bir biçimde
bir aşağı bir yukarı volta atarken buldu. O saate kadar
Lucie'nin yanındaydı, onu kısa bir süreliğine bırakıp rande-
447
Charles Dickens
vusuna yetişmek için buraya gelmişti. Saat dörde doğru bankadan
ayrılan Doktor Manette ise ortalarda yoktu. Lucie,
babasının arabuluculuğunun bir ihtimal Charles'ı kurtarabileceğine
dair bir miktar ümit besliyor olsa da, bu gerçekten
çok cılız bir ümitti. Babası beş saattir ortalarda yoktu, acaba
nerelerdeydi?
Mr. Lorry saat ona kadar bekledi fakat Doktor Manette
gelmeyince, Lucie'yi daha fazla yalnız bırakmak istemediği
için Lucie'nin yanına dönmesine ve gece yarısı tekrar bankaya
gelmesine karar verdiler. Bu sırada, Carton şöminenin
başında tek başına Doktor'u bekleyecekti.
Bekledi, bekledi, saat on ikiyi vurdu fakat Doktor Manette
gelmedi. Mr. Lorry gelmişti fakat ondan hiç haber alamadığı
için herhangi bir haber getirememişti. Nerede olabilirdi
ki?
Bu soruya verilebilecek yanıtları tartışır ve tam da
Doktor'un bu gereğinden fazla uzayan yokluğundan cılız da
olsa bir umut ışığı devşirmeye çalışırlarken, merdivenlerden
gelen ayak sesini duydular. Doktor odaya girdiği an, her şeyin
kaybolup gittiği gün gibi aşikardı.
Birine mi gitmişti yoksa bunca zaman sokaklarda mı gezinmişti,
kimse hiçbir zaman öğrenemedi. Öylece durmuş
onlara bakıyordu; yaşlı adama soru sormadılar zira yüzündeki
ifade her şeyi anlatıyordu.
"Onu bulamıyorum," dedi, "ama bulmam gerekiyor.
Nerede? "
Başı ve boynu çıplaktı; çaresiz bakışlarını odada gezdirerek
konuşurken paltosunu çıkarıp yere atmıştı.
"Tezgahım nerede? Her yerde tezgahımı arıyorum fakat
bulamıyorum. Üzerinde çalıştığım şeye ne yaptılar? Zaman
daralıyor, o ayakkabıları bitirmem gerek. "
İki adam birbirlerine baktı ve kalpleri paramparça oldu.
"Haydi, haydi! " dedi perişan bir biçimde inleyerek. "İzin
verin, çalışayım. Tezgahımı verin bana."
448
İki Şehrin Hikayesi
Cevap alamayınca, istediği olmadığı için öfkelenen bir
çocuk gibi saçını başını yolup ayağını yere vurmaya başladı.
"Şu zavallı, perişan adama eziyet etmeyin," diye yalvardı
içler acısı bir haykırışla. "Bana tezgahımı verin! O ayakkabılar
bu gece bitmezse halimiz ne olur ? "
Tamamen kaybolmuştu, tamamen!
Onu mantıklı gerekçelerle ikna etmeye ya da kendine
getirmeye çalışmanın mümkün olmadığı aşikardı; bu yüzden
ikisi de, sanki sözleşmiş gibi, ellerini yaşlı adamın omzuna
koyarak onu sakinleştirip şöminenin önüne oturttular
ve tezgahını getireceklerine söz verdiler. Doktor sandalyeye
gömülüp közlere bakarak düşüncelere daldı ve gözlerinden
yaşlar süzüldü. Sanki onu çatı katında buldukları günden
sonrası bir hayal ya da rüyadan ibaretti; Mr. Lorry, onun,
iyice ufalıp Defarge'ın gözetimindeki haline dönüşünü seyretti.
Bu enkaza dönüş karşısında ikisi de derinden etkilenmiş
ve dehşete kapılmışlardı; yine de bu tür duygulara yenik
düşmenin zamanı değildi. Doktor'un, en son umut ve güven
kırıntısını da yitirmiş, yapayalnız kızı, ikisi için de çok
kıymetliydi. Yine, sanki sözleşmiş gibi yüzlerinde ortak bir
ifadeyle birbirlerine baktılar. İlk konuşan Carton oldu:
"Ümidimiz zaten çok değildi ama son şansımızı da kaybettik.
Evet; kızının yanına götürülmesi daha iyi olacak. Gitmeden
önce, tüm dikkatinizi bir dakikalığına bana verebilir
misiniz? İleri süreceğim koşulları neden ileri sürdüğümü ve
bana neden söz vermenizi istediğimi sormayın; çok geçerli
bir sebebim var. "
"Bundan hiç şüphem yok, " diye yanıtladı Mr. Lorry.
"Devam edin."
İkisinin arasındaki sandalyede oturan kişi mütemadiyen
ileri geri sallanarak inliyordu. Geceleyin bir hastanın yatağının
başucunda nöbet tutuyormuş gibi bir ses tonuyla konuşuyorlardı.
449
Charles Dickens
Carton, ayağına takılan paltoyu almak için eğildi; paltoyu
yerden kaldırırken, Doktor'un sürekli yanında taşıdığı, günlük
işlerinin listesini koyduğu küçük kılıf yere düştü. Carton
kılıfı aldı; içinde katlanmış küçük bir kağıt vardı. "Ne olduğuna
bakmalıyız! " dedi Carton. Mr. Lorry başıyla onayladı.
Carton açıp okudu ve "Tanrı'ya şükürler olsun ! " diye bağırdı.
"Neymiş? " diye sordu Mr. Lorry heyecanla.
"Bir dakika! Ne olduğunu yeri gelince söyleyeyim. Öncelikle
şunu göstereyim," dedi, elini paltosunun cebine sokup
bir kağıt çıkararak, "bu, şehirden çıkabilmemi sağlayacak
olan belge. Bakın, Sydney Carton, İngiliz yazıyor. "
Mr. Lorry açık duran kağıdı elinde tutarak Carton'ın ciddi
yüzüne baktı.
"Bunu yarına kadar benim için saklayın. Bildiğiniz gibi,
yarın onu görmeye gideceğim, bu kağıt hapishanede yanımda
olmasa daha iyi olur. "
"Neden? "
" Bilmiyorum fakat götürmemeyi tercih ederim. Şimdi
Doktor Manette'in yanında taşıdığı kağıdı alın. Bu da ona
benzer bir belge; Doktor'un istediği zaman kızı ve torunuyla
barikatlardan ve sınırdan geçebilmesini sağlayacak. Anladınız
mı ? "
"Evet! "
" Bunu, dün, başlarına gelebilecek kötü olaylara karşı
son bir önlem olarak almıştır muhtemelen. Tarihi ne? Neyse,
önemli değil; bakmanıza gerek yok; benimki ve sizinkiyle
birlikte dikkatlice saklayın. Şimdi, bakın! Bir iki saat öncesine
kadar Doktor'un böyle bir belgeye sahip olduğuna ya da
olabileceğine ihtimal vermiyordum. Geri alınmazsa çok iyi.
Fakat yakında geri alınabileceğini düşünüyorum; böyle düşünmek
için sebeplerim var. "
"Tehlike altında değiller, öyle değil mi? "
" Büyük tehlike altındalar. Her an Madam Defarge tarafından
ihbar edilme tehlikesiyle karşı karşıyalar; bunu, Ma-
450
İki Şehrin Hikayesi
dam Defarge'ın kendi ağzından duydum. Bu gece o kadının
ağzından öyle kelimelerin dökülüşüne şahit oldum ki, ne tür
bir tehlike altında olduklarını gayet iyi idrak ettim. Hiç vakit
kaybetmeden casusu görmeye gittim. O da duyduklarımı
teyit etti. Hapishanenin duvarlarının yakınlarında yaşayan
ve Defargelar için çalışan bir oduncu, Madam Defarge'a,
onu," -Lucie'nin adını kesinlikle telaffuz etmiyordu- "sürekli
mahkumlarla işaretleşirken gördüğünü anlatıyormuş.
Uydurma bir suçlamayla bir hapishane komplosuna kurban
gidebileceğini öngörmek zor değil; bu, onun hayatına mal
olduğu gibi, babasının ve çocuğunun da hayatına mal olacaktır
çünkü onları da orada onunla gördüler. Lütfen bu kadar
dehşete kapılmayın; siz hepsini kurtaracaksınız. "
"Tanrı izin verse de yapabilsem keşke Carton! Fakat
nasıl ? "
"Nasılını ben size anlatacağım. Her şey size bağlı ve siz
bu iş için biçilmiş kaftansınız. Bu yeni ihbar yarından sonraya
kalacaktır; hatta iki üç günü, belki de bir haftayı bulacaktır.
Bildiğiniz gibi, Giyotine kurban giden biri için yas
tutmak, onunla empati kurmak idam gerektiren bir suç. O
ve babası hiç şüphesiz bu suçtan suçlu bulunacaklardır ve
(kafasına koyduğunu yapma azmi tarifsiz boyutlara varabilen)
bu kadın, bunu da ihbarına ekleyip elini güçlendirmek
ve başarıyı daha fazla garantilemek için fırsat kollayacaktır.
Beni takip edebiliyor musunuz? "
" Can kulağıyla dinliyorum ve sözlerinize öyle çok güveniyorum
ki, bir an için şu hazin manzarayı bile görmez
oldum, " dedi Doktor'un sandalyesinin arkasına dokunarak.
"Paranız var; sizi mümkün olabilecek en kısa sürede
deniz kıyısına ulaştırabilecek yolculuk aracını satın alabilirsiniz.
İngiltere'ye dönüş hazırlıklarınız günler öncesinden
bitmişti zaten. Yarın sabah erkenden atlarınız hazır olsun ki
öğleden sonra ikide yola çıkabilesiniz."
"Bunları harfiyen yerine getireceğim! "
4 5 1
Charles Dickens
Carton öylesine şevkli ve ilham vericiydi ki, Mr. Lorry de
onun ateşiyle tutuşmuş, birden gençleşip çevikleşmişti.
"Siz soylu bir yüreksiniz. Bu iş için sizden daha güvenilir
birini bulamayacağımızı söylemiş miydim? Bu gece gidip
ona, babasını ve çocuğunu da ilgilendiren tehlikeye dair bildiğiniz
her şeyi anlatın. Bunu mutlaka yapın; yoksa o güzel
başını kocasınınkinin yanına koymak isteyecektir. " Bir an
durakladıktan sonra devam etti. "Çocuğunun ve babasının
hatırı için, o saatte onlarla ve sizinle birlikte Paris'ten ayrılmasının
gerekliliği konusunda ısrarcı olun. Ona, bunun
kocasının son arzusu olduğunu söyleyin. Ona, inanabileceğinden
ya da umut edebileceğinden çok daha fazlasının
buna bağlı olduğunu söyleyin. Babası, bu perişan haldeyken
kızının söylediğini yapar mı dersiniz? "
"Yapacağından eminim. "
"Ben d e öyle düşünüyorum. Hazırlıklarınızı sessizce ve
süratle bu avluda yapıp bekleyin; hatta arabadaki yerlerinizi
almış olun. Ben gelir gelmez beni alın, beraber yola koyulalım.
"
"Her halükarda sizi beklemem gerektiğini anlıyorum,
doğru mudur? "
"Bildiğiniz gibi, diğerlerininkiyle birlikte benim belgem
de sizde olacak; bana mutlaka yer ayırın. Yerimin dolmasını
bekleyin, sonra da istikamet İngiltere! "
Mr. Lorry, Carton'ın heyecanlı olmasına rağmen kendinden
emin ve sağlam elini sıkarak, "Sonuçta, başarı sadece
benim gibi tek bir yaşlı adama bağlı olmayacak; neyse ki
yanımda genç ve ışıl ışıl bir adam olacak."
"Tanrı'nın yardımıyla aynen öyle olacak! Her ne olursa
olsun, üzerinde mutabakata vardığımız yol haritasında herhangi
bir değişiklik yapmayacağınıza söz verin. "
"Böyle bir şeyi asla yapmayacağım Carton. "
"Yarın ş u sözler kulağınıza küpe olsun: Herhangi bir sebepten
ötürü yol haritasında değişiklik yaparsak ya da geci-
452
İki Şehrin Hikdyesi
kirsek hiç kimsenin hayatını kurtaramayacağımız gibi pek
çok hayat da kaçınılmaz olarak heba olur. "
"Bunu aklımdan çıkarmayacağım. Bana düşeni layığıyla
yerine getirebilmeyi umuyorum. "
"Ben de benimkini. O zaman, şimdilik hoşça kalın! "
Carton bu sözleri vakur ve içten bir gülümsemeyle söylemişti;
yaşlı adamın ellerini dudaklarına götürüp vedalaştı
fakat ondan hemen ayrılamadı. Sönmüş odunların başında
sallanmakta olan adamın kalkmasına yardımcı oldu, pelerinini
ve şapkasını giydirdi ve yaşlı adamın hala inleyerek
istemeye devam ettiği tezgahı ve ayakkabıları gizlendiği yerden
bulma bahanesiyle dışarı çıkmaya ikna etti. Yaşlı adamın
yanına geçip evin avlusuna varana dek ona destek oldu;
örselenmiş yürek, o korkunç geceyi gözünü kırpmadan geçirecekti
- oysa sevdiğine yüreğini açtığı o unutulmaz anda
nasıl da mutluydu. Avluya girip, onun odasının penceresinin
ışığına bakarak tek başına birkaç dakika durdu. Ayrılırken
onun için dua etti ve "Elveda," dedi.
453

On Üçüncü Bölüm
Elli İki
Kara hapishane Conciergerie'de o gün idam edilecekler
akıbetlerini bekliyorlardı. Sayıları, bir yılın haftaları kadardı.
Elli iki kişi, o gün öğleden sonra şehrin medcezirine
kapılıp ebedi denize akacaklardı. Yerlerine gelecekler daha
hücreleri boşalmadan belli olmuştu; daha kanları, bir önceki
gün dökülen kanlara karışmadan, bir sonraki gün onların
kanına karışacaklar kenara ayrılmıştı bile.
Elli iki kişinin isimleri okundu; içlerinde, onca malın
mülkün kurtaramadığı yetmişlik vergi tahsildarından tutun,
onca yoksulluğun ve adsız sansızlığın kurtaramadığı yirmilik
terziye kadar pek çok insan vardı. Nasıl ki günahkar ve
ihmalkar yaşam tarzının sebep olduğu fiziksel hastalıklar
her türden insanı vurursa, tarifsiz acıların, katlanılmaz zulmün,
acımasızca görmezden gelinişin sebep olduğu o korkunç
ahlaki yozlaşma da, ayrım gözetmeksizin herkesi kırıp
geçiriyordu.
Hücresinde yalnız olan Charles Damay, mahkemeden
geldiğinden beri boş hayallere kapılmaktan imtina etmişti.
Mahkemede okunan hikayenin her satırında suçlu bulunuşunun
tınlayışını duymuştu. Hiçbir kişisel nüfuzun onu kurtaramayacağını
gayet net biçimde idrak etmişti; milyonlar
455
Charles Dickens
tarafından mahkum edilirken, hiçbir bireysel çabanın ona
fayda sağlamayacağını anlamıştı.
Yine de sevgili karısının yüzünün hatırası gözünün önünde
tazecikken, nelere katlanması gerektiğini düşünmek kolay
değildi. Yaşama böylesine sımsıkı bağlıyken, bu bağı
gevşetmek çok ama çok zordu; bir yeri kademeli olarak
azıcık gevşetmeyi başarsa bile, diğer tarafa sımsıkı tutunuyordu;
var gücüyle elini dize getirip gevşetse bile, çok geçmeden
yine kapanıveriyordu. Tüm düşüncelerine büyük bir
telaş hakimdi; pes etmemek için direnen yüreği, kontrolden
çıkmışçasına ve hararetle çarpıyordu. Bir an için pes edecek
olsa, ondan sonra hayatta kalmaya mecbur olan karısı ve
çocuğu ona gönül koyuyordu; bu yüzden de bu davranış
ona bencillikmiş gibi geliyordu.
Fakat bunların hepsi ilk başlardaki duygularıydı. Çok
geçmeden, onu bekleyen sonun utanılacak bir şey olmadığını,
her gün çok sayıda insanın da onun gibi, son derece
haksız yere bu yola sapıp metanetle yürümek zorunda kaldığını
düşününce morali bir miktar düzelmişti. Sonra, sevdiklerinin
gelecekteki iç huzurunun, onun sessiz metanetine
bağlı olduğunu düşündü. Böylelikle yavaş yavaş sakinleşip
kendine geldi, daha iyi düşünebilmeye başladı ve üzerine bir
huzur çöktü.
Mahkum edildiği gün, gece karanlık çökmeden önceki
son zihinsel yolculuğu bu minvaldeydi. Yazmak için gerekli
malzeme ve lamba satın alma hakkı olduğu için, hapishanenin
lambalarının söndürülme saati gelene kadar oturup
yazdı.
Lucie'ye uzun bir mektup yazdı ve onun ağzından duyana
kadar Lucie'nin babasının mahkumiyetinden haberdar
olmadığını, mahkemedeki o kağıt okunana kadar babasının
ve amcasının o felaketteki sorumluluğundan habersiz olduğunu
söyledi. Artık kullanmadığı aile ismini ondan gizlemesinin
sebebinin, onunla nişanlanmadan önce Lucie'nin ba-
456
İki Şehrin Hikayesi
basının ileri sürdüğü ve düğün sabahı da tekrarladığı bir şart
olduğunu -ki sebebini şu an gayet iyi anlıyordu- ona zaten
önceden anlatmıştı. Babasının hatırı için ona, bu kağıdın varlığını
tamamen unutup unutmadığını ya da bir pazar günü
bahçedeki o güzel çınar ağacının altında oturdukları sırada
anlatılan Londra Kulesi hikayesinden dolayı (bir anlığına
ya da bir daha hiç unutmamak üzere) hatırlayıp hatırlamadığını
sormamasını rica etti. Varlığını hatırlıyorsa kağıdın,
Bastille'le birlikte yok olduğunu düşünmüş olmalıydı; zira
mahkumlardan kalan ve herkese ifşa edilen eşyalar arasında
o kağıdın bahsinin geçtiğini hiç duymamıştı. Karısına, babasını
aklına gelebilecek her türlü şefkatli yolla teselli etmesi
için -ki bunu söylemesine hiç gerek yoktu- yalvardı; yaşlı
adamın suçluluk duyması için hiçbir sebep yoktu çünkü onların
ortak mutluluğu için daima kendinden feragat etmişti.
Son olarak, ona duyduğu minnet dolu aşkı ve dualarını kabul
etmesini istedi; acısını yüreğine gömüp kendisini sevgili
yavrularına adaması için ona yalvardı; nasılsa Cennet'te yine
kavuşacak ve babasının acılarını birlikte dindireceklerdi.
Lucie'nin babasına da aynı minvalde şeyler yazdı fakat
karısını ve çocuğunu ona emanet ettiğini özellikle vurgulayarak
ekledi. Bunu özellikle belirtmişti çünkü bunun onu,
öngörebildiği bir tehlikeden, yani melankoliye kapılması ve
geçmişte takılı kalması ihtimalinden koruyabileceğini umuyordu.
Mr. Lorry'ye ise hepsini emanet etti ve dünyevi işleriyle
ilgili bilgi verdi. Dostluğuna ve sıcak ilgisine duyduğu minnettarlığı
ifade eden cümlelerden sonra yapması gerekenler
tamamlanmıştı. Carton'ı hiç düşünmemişti; zihni diğerleriyle
öylesine doluydu ki, Carton aklının ucundan bile geçmemişti.
Işıklar söndürülmeden tüm mektupları yazacak vakti olmuştu.
Saman şiltesine uzandığında, bu dünyadaki işlerinin
bitmiş olduğunu düşündü.
457
Charles Dickens
Fakat dünya, uykusunda da onu rahat bırakmadı; tüm o
ışıl ışıl halleriyle rüyasında arzıendam eyledi. Rüyasında, Soho'
daki eski evlerinde (bu ev, gerçek eve hiç benzemiyordu)
özgür ve mutluydu, tarifsiz bir huzur ve gönül rahatlığı içinde,
yine Lucie'yle birlikteydi; Lucie ona her şeyin bir rüya
olduğunu, aslında hiçbir yere gitmediğini söylüyordu. Bir an
için her şeyi, çektiği tüm acıları unutmuş, tekrar karısının
yanına gelmişti; ölmüştü ama huzurluydu, görüntüsünde
herhangi bir değişiklik olmamıştı. Bir anlığına yine her şeyi
unuttu, sonra kasvetli bir sabaha uyandı; "Bugün benim
öleceğim gün ! " fikri kafasında çakana kadar ne olduğunun,
nerede olduğunun ayırdına varamamıştı.
Elli iki kişinin kellesinin gideceği güne kadarki saatlerini
böyle geçirmişti. Her ne kadar soğukkanlı olsa da ve onu
bekleyen sonu kahramanlıkla karşılayabileceğini ümit etse
de, kontrol altına alması zor yeni bir dalga düşüncelerini ele
geçirmeye başlamıştı.
Hayatına son verecek olan aleti daha önce hiç görmemişti.
Acaba yerden yüksekliği ne kadardı, kaç basamağı vardı,
nerede durup bekleyecekti, ona dokunuşları nasıl olacaktı,
ona dokunacak olan ellerde kırmızı lekeler olacak mıydı,
ilk o mu idam edilecekti, yoksa sonuncu mu olacaktı, yüzü
ne yöne bakacaktı; bunlar ve bunlara benzer pek çok soru,
iradesi dışında zihninin içinde dönüp duruyordu. Bu soruların
korkuyla ilgisi yoktu; belirgin bir korku duygusu yoktu
içinde. Daha ziyade, benliğini kuşatan, vakit geldiğinde ne
yapacağını bilme arzusundan kaynaklanıyordu ki, bu bilme
arzusu, ilişkili olduğu eylemin çabucak olup bitecek oluşuyla
kıyaslandığında, devasa bir orantısızlık arz ediyordu; sanki
içinde, bunları merak eden başka bir ruh vardı.
Bir aşağı bir yukarı volta atarken zaman akıp gidiyor,
saatler bir daha asla duyamayacağı kereler vuruyordu. Saat
dokuz sonsuza dek geçip gitti, saat on sonsuza dek geçip
gitti, saat on bir sonsuza dek geçip gitti; saat on ikinin son-
458
İki Şehrin Hikayesi
suza dek geçip gitmesine az bir zaman vardı. Kafasını allak
bullak eden bu acayip düşüncelere karşı büyük bir mücadele
verdikten sonra bir parça daha kendine gelmişti. Bir aşağı
bir yukarı gezinerek usulca isimlerini söylüyordu kendi kendine.
Mücadelenin en zor kısmını geride bırakmıştı. Zihnini
bulandıran hezeyanlardan arınmış biçimde aşağı yukarı yürüyüp
kendisi ve sevdikleri için dua edebilirdi.
Saat on iki de sonsuza dek geçip gitmişti işte.
Ona hareket saatinin üç olacağı bildirilmişti fakat arabalar
sokaklarda ağır ağır ve zorlukla ilerleyebildiği için daha
erken götürüleceğini biliyordu. Bu yüzden, kendini saat ikiye
göre hazırladı; o zamana kadar kendi kendine telkinde
bulunup gücünü toplayarak diğerlerine de güç verebilecek
hale gelebilecekti.
Kollarını göğsünde kavuşturmuş, mütemadiyen bir ileri
bir geri volta atarken, La Force Hapishanesi'nde volta atan
o mahkumdan çok farklı bir insandı. Bu sırada saatin biri
vuruşunu duydu ve bu onu hiç şaşırtmadı; onun için diğer
saatlerden bir farkı yoktu. Yeniden eski soğukkanlılığına kavuşabildiği
için Tanrı'ya şükretti; içinden " Bir saatim daha
var," diye geçirerek yürümeye devam etti.
Kapının dışındaki taş koridordan ayak sesleri geliyordu.
Yürümeye ara verdi.
Anahtar, kapının deliğine sokulup döndürüldü. Kapının
açılmasından hemen önce ya da tam açıldığı sırada bir adam
alçak sesle, İngilizce, " Beni burada hiç görmedi; ona hiç görünmedim.
Siz içeriye tek girin, ben yakınlarda bekleyeyim.
Haydi, oyalanmayın! " dedi.
Kapı hızla açılıp tekrar kapandı; karşısında, ışıltılı bir gülümsemeyle
durmuş kendisine bakan ve güvenlik açısından,
parmağını dudağına götürerek sessiz olmasını işaret eden
Sydney Carton duruyordu.
Carton'ın görüntüsünde öylesine ışıl ışıl ve çarpıcı bir şey
vardı ki, mahkum ilk önce gördüğü şeyin kendi hayalgü-
459
Charles Dickens
cünün bir ürünü olduğundan şüphe etti. Fakat karşısındaki
adam konuşunca, mahkum onu sesinden tanıdı; mahkumun
elini tutan el Carton'ın eliydi.
"Şu an görmeyi umduğunuz en son insan bendim herhalde,
öyle değil mi? " dedi Carton.
"Gözlerime inanamadım; hala da inanamıyorum. Yoksa
sen de mi mahkum edildin? " diye sordu o an aklına düşen
korkuyla.
"Hayır. Şans eseri, buradaki gardiyanlardan birine sözüm
geçti; bu sayede şu an karşında duruyorum. Sevgili karının
yanından geliyorum sevgili Darnay. "
Mahkum ellerini ovuşturuyordu.
"Sizden bir ricası var. "
"Nedir?"
"Size, o çok sevdiğiniz ve hiç unutmadığınız sesiyle, olabilecek
en içten, en dokunaklı ve en ısrarlı şekilde yalvarıyor. "
Mahkum kafasını hafifçe yana çevirdi.
"Bu ricayı size neden ilettiğimi ya da bunun ne anlama
geldiğini sormayın; sormaya, anlatmaya vakit yok. Söylediklerimi
yapmanız gerekiyor, hemen şu çizmelerinizi çıkarıp
benimkileri giyin. "
Mahkumun arkasında hücrenin duvarına dayalı bir sandalye
vardı. Carton ışık hızıyla mahkumun üzerine atılarak
onu sandalyeye oturttu ve çıplak ayaklarıyla tepesinde dikildi.
"Şu çizmelerimi giyin. Haydi, elinizle tutun ve giyin. Çabuk
! "
"Carton, buradan kaçmak mümkün değil; öyle bir şey
olamaz. Siz de ölürsünüz benimle birlikte. Çılgınlık bu! "
"Size kaçmanızı söyleseydim çılgınlık olurdu; öyle bir şey
söylüyor muyum? Size şu kapıdan çıkıp gitmenizi söylersem,
çılgınlık olduğunu söyleyip hiçbir yere kımıldamayın. Şu boyunbağınızı
benimkiyle değiştirin. Paltonuzu çıkarıp benimkini
giyin. Bu sırada ben de saçınızdaki kurdeleyi çıkarayım
da, saçlarınızı benimki gibi dağıtın. "
460
İki Şehrin Hikayesi
Neredeyse doğaüstü denebilecek müthiş bir çabuklukla
ve büyük bir irade ve eylem gücüyle, mahkuma söylediklerini
yaptırdı. Mahkum, elinde küçük bir çocuğa dönüşüvermişti.
"Carton! Sevgili Carton! Çılgınlık bu. Böyle bir şeyi başaramayız,
mümkün değil; daha önce denendi fakat başarılamadı.
Size yalvarırım, benim ölümümün acısının üzerine
sizinkini eklemeyin. "
"Sizden ş u kapıdan çıkıp gitmenizi istiyor muyum sevgili
Darnay? Öyle bir şey istersem, o zaman itiraz edin. Bu
masada kalem ve mürekkep var. Elleriniz titremeden yazı
yazabilir misiniz? "
"Siz geldiğinizde titremeden yazıyordum. "
"Tamam, şimdi yine aynı şekilde, size söylediklerimi yazın.
Çabuk olun dostum, çabuk! "
Darnay, afallamış başına elini koyarak masaya oturdu.
Carton, sağ eli göğsünde, onun hemen yanı başında ayakta
duruyordu.
"Söylediklerimi aynen yazın! "
"Kime yazıyorum? "
"Kimseye. " Carton'un eli hala göğsündeydi.
"Tarih atacak mıyım? "
"Hayır. "
Mahkum her soruda kafasını kaldırıp bakıyordu. Carton
da eli göğsünde, tepeden ona bakıyordu.
"Eğer uzun zaman önce, " diye dikte ekmeye başladı Carton,
"aramızda geçen o konuşmayı hatırlıyorsanız, mektubu
görür görmez ne anlama geldiğini anlayacaksınız. Hatırladığınızı
biliyorum. Unutmak sizin fıtratınızda yok. "
Carton elini göğsünden çıkarıyordu; telaşlı bir şaşkınlıkla
yazmakta olan mahkum bir an durup ona baktı ve yumruk
yaptığı elinde bir şey olduğunu fark etti.
'"Unutmak sizin fıtratınızda yok,' diye yazdınız mı? "
"Yazdım. Elinizdeki silah mı? "
4 6 1
Charles Dickens
"Hayır, silahım yok."
"Elinizdeki nedir peki? "
"Şimdi öğreneceksiniz. Yazmaya devam edin, bir iki kelime
kaldı."
Dikte etmeye devam etti. "Sözlerimin doğruluğunu ispatlayabileceğim
günler geldiği için çok mutluyum. Bunu
yapıyor olmaktan dolayı herhangi bir pişmanlık ya da üzüntü
duymuyorum. " Carton, bu sözleri mahkumun üzerinde
sabitlenmiş bakışlarla söylemişti; sonra eli yavaş yavaş ve
usulca mahkumun yüzüne yaklaştı.
Kalem, Darnay'in elinden masaya düştü; mahkum boş
gözlerle etrafına bakınmaya başladı.
"Bu buğu da neyin nesi ? "
"Ne buğusu? "
"Burnuma bir şey çarptı. "
"Ben bir şey hissetmedim; burada olmaz öyle şey. Kalemi
elinize alın da bitirin artık şu yazıyı. Haydi, çabuk! "
Mahkum, sanki hafızasını yitirmiş ya da akli melekeleri
zarar görmüş gibi, dikkatini toplamak için büyük bir çaba
sarf etti. Bulutlanmış gözleri ve eskisinden farklı soluk alıp
verişiyle Carton'a bakarken, Carton da elini tekrar göğsüne
koymuş, gözlerini hiç ayırmadan onu seyrediyordu.
"Haydi, çabuk! "
Mahkum tekrar kağıdın üzerine eğildi.
"Koşullar farklı olsaydı," dedi Carton, bu arada elini
yine usulca ve dikkatlice aşağı indirdi; " bu fırsatı değerlendirmek
için bu kadar çok beklemezdim. Koşullar farklı
olsaydı;" Carton'ın eli mahkumun yüzündeydi; "yanıt vermem
gereken çok daha fazla soru olurdu. Koşullar farklı
olsaydı ... " Carton kaleme baktı; kağıdın üzerinde kayan kalemin,
anlamsız çizikler karalamaya başladığını gördü.
Carton'ın eli bir daha göğsüne gitmedi. Mahkum içerlemiş
bir bakışla yerinden fırladı fakat Carton sağ eliyle burun
deliklerine bastırırken, sol koluyla onu belinden kavradı.
462
İki Şehrin Hikayesi
Mahkum, birkaç saniye, hayatını onun için feda etmeye gelmiş
bu adamla mecalsizce mücadele ettiyse de, bir iki dakika
içinde kendinden geçmiş halde yere yığıldı.
Carton alelacele ve en az yüreği kadar bu amaca adanmış
ellerle, mahkumun hemen yanında duran kıyafetleri giydi,
saçlarını geriyle doğru tarayıp mahkumun kurdelesiyle bağladı.
Sonra alçak sesle, "Buraya gel! İçeri gir! " diye seslendi
ve casus teşrif etti.
"Bak," dedi Carton, kendinden geçmiş halde yatan adamın
yanında tek diziyle çöktüğü yerden kafasını kaldırıp
ona bakarak, "seni büyük bir tehlikeye sokacak bir durum
var mıymış? "
"Mr. Carton," dedi casus parmaklarını ürkekçe şıklatarak,
"siz, yaptığınız anlaşmanın tümüne sadık kaldığınız
sürece, ben burada olanlardan korkmam. "
"Benden yana korkun olmasın. Anlaşmamıza ölümüne
sadık kalacağım. "
"Şayet elli iki kişi hikayesi doğru olacaksa, öyle olmalısınız
Mr. Carton. Sizi bu kıyafetle gördükten sonra korkum
kalmadı."
"Korkmayın! Pek yakında size zarar veremeyeceğim bir
durumda olacağım, diğerleri de Tanrı'nın izniyle buradan
çok uzakta olacaklar. Şimdi yardım çağırın da, beni arabaya
taşıyalım. "
"Sizi derken? " diye sordu casus gergin bir biçimde.
"Yer değiştirdiğim adamdan bahsediyorum. Onu, beni
içeri soktuğunuz kapıdan mı dışarı çıkaracaksınız? "
"Elbette. "
"Beni içeri getirdiğinizde zaten halsiz ve bitkindim, şimdi
daha da bitkinim. Bu veda konuşması beni mahvetti. Burada
bu tür şeyler çok sık oluyormuş zaten. Hayatınız tamamen
size bağlı. Çabuk olun! Yardım çağırın! "
"Bana ihanet etmeyeceğinize söz verir misiniz? " diye sordu
titreyen casus son bir kez durakladıktan sonra.
463
Charles Dickens
"Ne diyorsunuz siz! " diye bağırdı Carton ayağını yere
vurarak. "Daha önce size yemin etmedim mi, şimdi niye
şu kıymetli dakikaları boşa harcıyorsunuz? Onu ellerinizle
daha önce gördüğünüz avluya götürün, arabaya ellerinizle
yerleştirin, ellerinizle Mr. Lorry'ye gösterin; ona ayıltıcı ilaç
falan vermesin, temiz hava alsa yeter; sonra Mr. Lorry'ye
dün gece söylediklerimi ve bana verdiği sözü hatırlamasını
söyleyin ve bir arabaya atlayıp oradan uzaklaşın! "
Casus dışarı çıktı, Carton masaya oturdu ve ellerini alnına
dayadı. Casus, yanında iki adamla geri geldi. "Vay be, "
dedi adamlardan biri yerde yatan adama bakarak. "Arkadaşına,
Azize Giyotin piyangosunda ikramiye vurduğunu
öğrenince nasıl da sarsılmış. "
"İyi bir yurtsever, " dedi diğeri, "aristokrata piyangoda
hiçbir şey vurmasaydı ancak bu kadar sarsılırdı. "
Yerde bilinçsiz yatmakta olan adamı kaldırıp kapıya getirdikleri
sedyeye koydular ve taşımak için eğildiler.
"Fazla zamanın yok Evremonde," dedi casus uyaran bir
ses tonuyla.
"Farkındayım, " diye cevap verdi Carton. "Rica ederim
arkadaşıma iyi bakın ve beni yalnız bırakın. "
" Gelin o halde çocuklar, " dedi Barsad. " Sedyeyi kaldırın
da gidelim! "
Kapı kapandı, Carton yalnız kalmıştı. Duyma yetisini
olabildiğince zorlayarak şüphe ya da tehlikeye delalet edebilecek
herhangi bir ses var mı diye kulak kabarttı. Yoktu.
Anahtarlar deliklerde dönüyor, kapılar çarpıyor, uzak koridorlardan
ayak sesleri geliyordu fakat her zamankinden
farklı bir bağrışma ya da telaş hali yoktu. Biraz daha rahat
bir nefes almaya başlayarak masaya oturdu ve saat ikiyi vurana
dek etrafa kulak kabartmaya devam etti.
Ne anlama geldiğini bildiği için onu korkutmayan sesler
giderek daha belirgin hale geldi. Art arda pek çok kapı
açıldı ve nihayet sıra onunkine geldi. Elinde liste olan bir
464
İki Şehrin Hikdyesi
gardiyan içeri bakarak, "Takip et beni Evremonde! " dedi
ve uzaktaki karanlık bir odaya doğru ilerledi. Karanlık bir
kış günüydü; içerideki ve dışarıdaki gölgelerden dolayı, kolları
bağlanmış halde getirilen insanları zar zor görüyordu.
Kimisi ayaktaydı, kimisi oturuyordu. İçlerinden bazıları
huzursuzca kımıldanıyor ve feryat figan ediyordu fakat bu
gruptakilerin sayıları azdı. Büyük çoğunluk sessiz ve hareketsizdi,
sabit bakışlarla yere bakıyorlardı.
Karanlık bir köşede, duvarın dibinde ayakta beklerken,
elli iki kişiden bir bölümünü daha getirmişlerdi; içlerinden
biri önünden geçerken, sanki onu tanıyormuş gibi durdu ve
ona sarılmak istedi. Yakalanacak diye aklı çıktı Carton'ın;
neyse ki adam geçip gitti. Birkaç dakika sonra, küçük bir
kız çocuğunu andıran, incecik güzel yüzünde renkten eser
olmayan, sabırlı gözlerini kocaman açmış bir genç kadın
oturduğu yerden kalkıp konuşmak için yanına geldi.
"Yurttaş Evremonde, " dedi buz gibi eliyle eline dokunarak.
"Ben sizinle beraber La Force'ta kalan küçük, zavallı
terziyim. Beni hatırladınız mı ? "
"Evet, " diye mırıldandı Carton. "Neyle suçlandığınızı
unuttum. "
"Komplo kurmak. Tanrı biliyor ya, ben öyle bir şey yapmadım.
Öyle bir şey olabilir mi ? Kim benim gibi küçük,
zavallı, zayıf bir yaratıkla komplo kurmaya yeltenir ki ? "
Genç kadının bu sözleri söylerken yüzünde beliren mahzun
gülümseme Carton'a öyle dokundu ki, gözlerinden yaşlar
süzülmeye başladı.
"Ölmekten korkmuyorum Yurttaş Evremonde, fakat
ben bir şey yapmadım. Eğer benim ölümüm, biz yoksullar
için böylesine güzel şeyler yapan Cumhuriyet'e fayda sağlayacaksa
ölmekten hiç çekinmem fakat böyle bir şey nasıl
olur, anlayamıyorum Yurttaş Evremonde. Benim gibi küçük,
zavallı, zayıf bir yaratık! "
Bu dünyada Carton'ın yüreğini ısıtıp yumuşatan son şey
bu zavallı kız olmuştu.
465
Charles Dickens
"Sizin serbest kaldığınızı duymuştum Yurttaş Evremonde.
Doğru olmasını ummuştum! "
" Öyleydi. Ama sonra tekrar tutuklanıp mahkum edildim."
"Sizinle aynı arabayla gidersek, elinizi tutabilir miyim
Yurttaş Evremonde? Korkmuyorum fakat küçük ve zayıfım;
elinizi tutmak bana cesaret verecek. "
Genç kadının sabırlı gözleri ona baktığı sırada, Carton o
gözlerde önce ani bir şüphe, daha sonra şaşkınlık belirdiğini
gördü. Genç kadının iş yapmaktan hırpalanmış, açlıktan incecik
kalmış parmaklarını dudaklarına götürdü.
"Yoksa siz onun yerine mi ölüme gidiyorsunuz? " diye
sordu genç kadın fısıldayarak.
"Ayrıca karısı ve çocuğu için. Şşş! Evet. "
"Ah, elinizi tutmama izin verin cesur yabancı! "
"Şşş! Elbette, zavallı kız kardeşim, son ana kadar."
Hapishaneye düşen gölgelerin aynısı, o gün öğleden sonra
aynı saatlerde, etrafı kalabalıkla çevrelenmiş barikata da
düşüyor ki, Paris'ten çıkmak üzere olan bir araba kontrol
edilmek üzere durduruluyor.
"Siz kimsiniz? Arabanın içinde kimler var? Belgeleriniz
nerede? "
Belgeler uzatılıyor ve yüksek sesle okunuyor.
"Alexandre Manette. Doktor. Fransız. O hanginiz? "
Anlaşılmayan bir şeyler mırıldanan, dalıp gitmiş, çaresiz
adamı işaret ediyorlar.
"Görünüşe bakılırsa, Yurttaş Doktor'un kafası pek yerinde
değil. Devrim ateşi ona fazla gelmiş olsa gerek. "
Sahiden fazla gelmiş.
"Hah! Pek çok insan bu durumdan mustarip. Lucie.
Doktor'un Fransız kızı. O hangisi? "
İşte bu.
"Öyle olmalı. Lucie, Evremonde'un karısı, öyle değil mi ? "
466
İki Şehrin Hikayesi
Öyle.
"Hah! Evremonde'un başka bir yere randevusu var. Lucie,
kadının kızı. İngiliz. O da şu! "
O; zaten başka kim olabilir ki?
"Öp bakayım beni Evremonde'un çocuğu. İyi bir Cumhuriyetçiyi
öptün; senin ailen alışkın değildir böyle şeylere;
bu anı hiç unutma! Sydney Carton. Avukat. İngiliz. O hangisi?
"
Orada, arabanın bir köşesinde yatıyor. Onu da işaret ediyorlar.
"Görünüşe göre İngiliz avukat baygın. "
Biraz daha temiz hava alınca ayılmasını umuyorlar. Sağlığının
pek iyi olmadığı, Cumhuriyet tarafından makbul bulunmayan
bir arkadaşından çok üzülerek ayrılmak zorunda
kaldığı ifade ediliyor.
"Tek derdi bu muymuş yani ? O zaman pek önemli bir
şey değil! Cumhuriyet tarafından makbul bulunmayan pek
çok insan var ve o küçük pencereden38 kafalarını uzatıp
bakmak zorunda kalıyorlar. J arvis Lorry. Bankacı. İngiliz.
O hangisi? "
"Benim. En son ben kaldığıma göre, haliyle. "
Önceki tüm sorulara cevap veren Jarvis Lorry. Arabadan
inip, bir eli arabanın kapısında, görevlilerin sorularına cevap
veren de Mr. Lorry. Görevliler ağır ağır arabanın etrafını
dolanıyor, ağır ağır arabaya çıkıp tepedeki küçük valize bakıyor;
arabanın etrafında toplaşan köylüler itişerek kapılara
yaklaşmaya ve aç gözleriyle içeriyi gözetlemeye çalışıyorlar;
annesinin kucağındaki küçük bir çocuk, soylu kocası giyotine
giden bir kadına dokunmak için kısacık kolunu uzatıyor.
"Belgelerinizi buyurun Jarvis Lorry, hepsi onaylandı. "
"Gidebilir miyiz yurttaş? "
"Gidebilirsiniz. Haydi o zaman sürücüler! İyi yolculuklar!
"
38 Giyotin. (ç.n.)
467
Charles Dickens
"Selam olsun size yurttaşlar. " - Ve ilk tehlike atlatıldı!
Bu sözler de, ellerini kavuşturup bakışlarını havaya diken
Jarvis Lorry'ye ait. Arabanın içinde dehşet var, ağlanıp
sızlanma var, bir de baygın yatan yolcunun duyulacak şekilde
nefes alıp verişi.
" Çok yavaş gitmiyor muyuz? Atları biraz daha hızlandıramaz
mıyız? " diye soruyor Lucie yaşlı adama yapışarak.
"O zaman kaçıyor gibi görünürüz bir tanem. Atları çok
zorlamamalıyız, yoksa şüphe çekeriz. "
"Arkaya bakın! Bizi takip eden birileri var mı ? "
"Yol bomboş canım benim. Şimdilik peşimizden gelen
yok. "
İkili üçlü gruplar halindeki evleri, ıssız çiftlikleri, metruk
binaları, boya atölyelerini, tabakhane ve benzerlerini geride
bırakarak, bomboş arazilerden ve sıra sıra çıplak ağaçların
dizili olduğu yollardan geçiyoruz. Altımızdaki taşlı yol sert
ve engebeli; yolun iki yanı yumuşacık, derin balçıkla kaplı.
Kimi zaman bizi zıplatıp sarsan taşlardan kaçınmak için çamurun
içine dalıyoruz; kimi zaman derin tekerlek izlerine ve
su birikintilerine. Acelemizin kederi öylesine derin ki, gözü
dönmüş bir teyakkuz ve telaş halinde kaçıp uzaklaşmaya,
saklanmaya - durmak dışında her şeye hazırız.
Yine bomboş araziler, metruk binalar, ıssız çiftlikler, boya
atölyeleri, tabakhane ve benzerleri, ikili üçlü gruplar halinde
evler, sıra sıra çıplak ağaçların dizili olduğu yollar ... Yoksa
adamlar bizi kandırıp başka yoldan geri mi döndürüyorlar?
Buradan ikinci kez mi geçiyoruz? Tanrı'ya şükürler olsun,
öyle değilmiş. İşte bir köy. Arkaya bakın, bizi takip eden birileri
var mı? Şşş! İşte posta arabalarının mola yeri.
Atlarımızı ağır ağır arabadan çözüyorlar; atsız kalan arabamız
küçük sokağın ortasında bir daha hiç hareket etmeyecekmiş
gibi öylece duruyor; yeni atlar ağır ağır ve birer birer
görüş mesafemize giriyor; yeni sürücüler, kamçılarını havada
sallayıp şaklatarak ağır ağır geliyor; eski sürücüler ağır ağır
468
İki Şehrin Hikayesi
paralarını sayıyor, yanlış hesaplar yapıp hoşlarına gitmeyen
sonuçlar buluyorlar. Tüm bunlar olurken, gereğinden fazla
yük taşıyan kalplerimiz, gelmiş geçmiş en hızlı atların dörtnala
koşuşunu bile geride bırakacak bir hızla çarpıyor.
Nihayet yeni sürücüler yerlerine oturuyorlar ve eski sürücüler
geride kalıyor. Köylerin içinden geçiyoruz, yokuş yukarı
tırmanıyoruz, yokuş aşağı iniyoruz ve sulak, düzlük bir
yere varıyoruz. Birdenbire sürücüler hiç konuşmadan, karşılıklı
el kol işaretleri yapıyorlar; sonra birden atların dizginlerini
öyle sert çekiyorlar ki, atlar neredeyse şaha kalkıyor.
Yoksa takip mi ediliyoruz?
"Hey! Arabadakiler! Cevap verin! "
"Nedir? " diye soruyor Mr. Lorry pencereden başını uzatarak.
"Kaç tane demişlerdi ? "
"Ne demek istediğinizi anlayamadım. "
"Son baskıda ne diyor? Bugün kaç kişi gidecek giyotine?
"
"Elli iki. "
"Ben sana demedim mi ? Ne heybetli bir sayı! Buradaki
yurttaşlar kırk iki diyorlardı; demek on kelle daha bu şerefe
erişecek. Giyotin onların bir güzel icabına bakar. Çok seviyorum
giyotini. Haydi o zaman, devam! Deh ! "
Karanlık çöküyor. Baygın yatan adam bir parça daha
kımıldanmaya başlıyor; yavaş yavaş kendine gelip anlaşılır
bir şeyler söylemeye başlıyor; hala o adamın yanında olduğunu
sanıyor, ona ismiyle hitap ederek elinde ne olduğunu
soruyor. Merhametli Tanrım, bize acı ve yardım et! Dışarıya
bakın, dışarıya bakın, bizi takip eden birileri var mı?
Rüzgar dörtnala peşimizden geliyor, bulutlar peşimizden
uçuyor, ay peşimizden yüzüyor; vahşi geceye dair ne varsa
peşimize düşmüş fakat şimdilik bizi takip eden başka hiç
kimse yok.
469

On Dördüncü Bölüm
Örgü Bitti
O elli iki kişinin akıbetlerini bekledikleri saatlerde, Madam
Defarge, İntikamcı Teğmen ve Devrim Jürisi'nden Jacques
Üç'le birlikte uğursuz, karanlık bir toplantı yapmaktaydı.
Madam Defarge, heyetiyle yaptığı görüşmeyi meyhanede
değil, eskiden yol işçisi olan oduncunun barakasında
yapmıştı. Oduncu toplantıya katılmamış, az ötede, gerekmedikçe
konuşmayan, sorulmadıkça fikir beyan etmeyen
bir mürit gibi öylece durmuştu.
"Fakat bizim Defarge," dedi Jacques Üç, "kesinlikle iyi
bir Cumhuriyetçi, öyle değil mi ? "
"Tüm Fransa' d a ondan daha iyisi bulunmaz," diye iddia
etti İntikamcı Teğmen o tiz sesiyle.
"Sakin ol küçük İntikamcı," dedi Madam Defarge hafifçe
kaşlarını çatıp elini teğmenin dudaklarına koyarak, "beni
dinle. Benim yurttaş kocam iyi bir Cumhuriyetçi ve cesur bir
adamdır; Cumhuriyet'in haklı takdirine ve güvenine mazhar
olmuştur. Fakat kocamın da bazı zaafları var; mesela, şu
Doktor'a acımak gibi bir zaaf sergiledi. "
Jacques Üç karga sesiyle, zalim parmakları aç ağzında,
şüpheyle kafasını sallayarak, "Çok yazık," dedi; "böyle bir
şey iyi bir yurttaşa hiç yakışmıyor; esef verici bir durum. "
471
Charles Dickens
"O Doktor benim hiç umurumda değil. Kellesini ister
boynunda gezdirir, ister kaybeder, beni hiç ilgilendirmiyor.
Fakat bildiğim bir şey var ki, Evremonde sülalesinin kökü
kazınmalı, karısı ve çocuğu da adamın peşinden gitmeli. "
"Kadının da tam giyotinlik bir kellesi var," dedi Jacques
Üç karga sesiyle. "Orada nice sarı saçlı, mavi gözlüler gördüm;
Samson, o kelleleri tutup havaya kaldırınca çok güzel
görünüyorlardı. " Herif canavar gibi bir şeydi fakat adeta
ince beğenilere sahip bir insan gibi konuşuyordu.
Madam Defarge gözlerini yere indirip kısa bir süreliğine
derin düşüncelere daldı.
" Çocuk da sarı saçlı, mavi gözlü," diye bir tespitte bulundu
Jacques Üç dalgın bir biçimde fakat büyük haz alarak.
"Orada pek çocuk görmüyoruz. Pek seyirlik bir manzara
olacak! "
"Sözün özü, kocama bu hususta güvenemiyorum," dedi
Madam Defarge kısa süren düşüncelerinden sıyrılarak.
"Dün geceden beri bu konuyu düşünüyorum da, onunla
planlarımın detaylarını paylaşmaya cesaret edemiyorum; biraz
daha gecikecek olursam, kocamın onları uyarmasından
ve kaçmalarından korkuyorum. "
"Böyle bir şey asla olmamalı! " dedi Jacques Üç karga
sesiyle. "Kimse kaçmamalı. Olması gerekenin yarısına bile
ulaşamadık; günde en az yüz yirmi kelle uçmalı. "
"Meselenin özü ş u ki," diye devam etti Madam Defarge,
"kocam, o sülalenin kökünü kazımak konusunda benim
gerekçelerime sahip değil; ben de, aynı şekilde, Doktor'a
hassasiyet gösterme konusunda onun gerekçelerine sahip
değilim. Bu meselede yalnız başıma hareket etmeliyim. Gel
buraya küçük yurttaş. "
Madam Defarge'dan ölesiye korkan ve ona saygı duyan
oduncu, kendisine söyleneni yaptı ve elini kırmızı şapkasına
götürerek kadının yanına gitti.
472
İki Şehrin Hikayesi
"Küçük yurttaş, " dedi Madam Defarge sertçe, "o kadının
mahkumlarla işaretleşmesiyle ilgili şahitlik etmeye hazır
mısın? "
"Tabii, tabii, neden hazır olmayayım? " diye haykırdı
oduncu. "Her gün, yağmur çamur demeden, bazen yanında
çocuğuyla, bazen yalnız, saat ikiden dörde kadar
mahkumlarla işaretleşti. Neyin ne olduğunu gayet iyi biliyorum;
gözlerimle gördüm. "
"Bu kesinlikle bir komplo! " dedi Jacques Üç. "Çok açık
ve net biçimde! "
"Jüriden yana bir şüphemiz yok, değil mi? " diye sordu
Madam Defarge karanlık bir gülümsemeyle bakışlarını Jacques
Üç'e çevirerek.
"Vatansever jürimize gönül rahatlığıyla güvenebilirsiniz
sevgili kadın yurttaş. Tüm jüri arkadaşlarım adına söylüyorum
bunu."
"Bir düşüneyim," dedi Madam Defarge tekrar düşüncelere
dalarak. "Kocamın hatırı için şu Doktor'u kurtarabilir miyim
acaba? Ölmüş, ölmemiş, benim için fark etmez; içimde
ona karşı bir duygu yok. Yine de kurtarabilir miyim acaba ? "
"Sonuçta bir kelle, bir kelledir," dedi Jacques Üç alçak
sesle. "Daha yeteri kadar kelle alamadık; kurtarırsanız yazık
olur bence. "
"Kızıyla birlikte o da işaretleşiyordu," dedi Madam Defarge;
" bu yüzden, biri hakkında ihbarda bulunurken diğeriyle
ilgili sessiz kalıp her şeyi küçük yurttaştan beklemek
doğru olmaz. Hem, benim de şahitliğim fena sayılmaz hani. "
İntikamcı Teğmen'le Jacques Üç hararetli bir biçimde bu
söze karşı çıkarak, onun dünyanın en hayranlık duyulası ve
muhteşem şahidi olduğunu söyleme yarışına girdiler adeta.
Küçük yurttaş da onlardan eksik kalır mı; o da Madam
Defarge'ı kutsal şahit ilan ediverdi.
"Ona bir şans tanıyalım bakalım," dedi Madam Defarge.
"Yok, yok, onu kurtaramam! Saat üçte idamları seyretmeye
gideceksin, değil mi ? "
473
Charles Dickens
Oduncu, kendisine yöneltilen soruya telaşla olumlu yanıt
verdi ve fırsattan istifade, Cumhuriyetçilerin en ateşlisi
olduğunu ve herhangi bir şeyin onu akşam üzeri piposunu,
milli berberi izlerken içme zevkinden alıkoyması halinde
dünyanın en üzgün Cumhuriyetçisine dönüşeceğini ilave
etti. Bunları söylerken öylesine abartılı bir üslubu vardı ki,
kendi kişisel güvenliğine dair her daim korkuları olduğundan
şüphe edilebilirdi (Madam Defarge'ın ona küçümseyerek
bakan siyah gözlerine bakılacak olursa böyle bir şüphe
söz konusuydu).
"Ben de," dedi madam, "aynı şekilde orada hazır bulunacağım.
İşlem tamamlandığında -bu akşam saat sekizdeSaint
Antoine'a, bana gelin; gidip benim bölgeye bu kişilerle
ilgili ihbarda bulunalım. "
Oduncu, kadın yurttaşa eşlik etmekten büyük onur duyacağını
söyledi. Kadın yurttaş bakışlarını ona dikince, bir
köpek yavrusu gibi utanıp gözlerini ondan kaçırarak odunlarına
döndü ve kızaran yüzünü, testeresinin sapının ardına
gizledi.
"Kadın şu an evinde kocasının ölümünü bekliyordur.
Ağlanıp sızlanıyordur; tam da Cumhuriyet'in adaletinden
sual edecek bir ruh halindedir. Yüreği Cumhuriyet düşmanlarına
merhametle doludur. Bu yüzden yanına gideceğim. "
"Ne muazzam bir kadın; ne hayran olunası bir kadın! "
diye haykırdı Jacques Üç kendinden geçmiş bir halde. "Ah,
canım benim, canım! " diye haykırdı İntikamcı Teğmen ve
Madam Defarge'a sarıldı.
"Al şu örgümü," dedi Madam Defarge örgüsünü teğmenin
eline tutuşturarak, "her zaman oturduğum yere koy.
Her zamanki yeri tut benim için. Sen doğruca oraya git; bugün
her zamankinden daha kalabalık olabilir. "
"Amirimin emirleri başım üstüne," dedi İntikamcı Teğmen
büyük bir şevkle ve Madam Defarge'ı yanağından
öptü. " Geç kalmazsınız, değil mi? "
474
iki Şehrin Hikayesi
"Başlamadan orada olmuş olurum. "
"Mahkumların arabaları gelmeden oraya varmış oluruz.
Siz de arabalar gelmeden mutlaka orada olun, olur mu bir
tanem, " dedi İntikamcı Teğmen arkasından seslenerek çünkü
Madam Defarge çoktan caddeye çıkmıştı bile.
Madam Defarge, onu duyduğunu ve vaktinde orada olacağını
belirtecek şekilde hafifçe elini salladı ve çamurların
içinden geçerek hapishane duvarından köşeyi döndü. İntikamcı
Teğmen ve jüri üyesi, o giderken arkasından baktılar
ve kadının güzel endamından ve üstün ahlaki meziyetlerinden
dem vurdular.
O dönem, zamanın elinin çirkinleştirip korkunç bir görünüme
büründürdüğü pek çok kadın vardı fakat hiçbiri o an
sokaklarda yürümekte olan bu insafsız kadın kadar ürkütücü
değildi. Güçlü ve korkusuz bir kişiliğe, kurnaz bir zekaya,
eyleme geçme hızına ve muazzam bir kararlılığa sahipti;
yalnızca sahibini sert ve nefret dolu göstermekle kalmayıp,
başkalarında da sezgisel olarak bu tür duygular uyandıran
bir güzellikti onunki; koşullar ne olursa olsun, bu sıkıntılı
zamanlarda bile her daim suyun yüzeyine çıkmayı başarabilecek
biriydi. Çocukluğundan beri içinde kuluçkaya yatmış
bir haksızlığa uğramışlık duygusu ve belli bir sınıfa yönelik
müzmin bir nefret vardı; fırsatını bulduğunda bunlar, onu
adeta vahşi bir dişi kaplana dönüştürmüştü. İçinde acıma
duygusundan eser yoktu. Bir zamanlar böyle bir erdeme sahip
olmuşsa bile, merhamet onu çoktan terk etmişti.
Masum bir adamın, atalarının günahları yüzünden can
verecek olması onun açısından önem arz etmiyordu; orada
gördüğü, o masum adam değil, onun atalarıydı. Karısının
dul, çocuğunun yetim kalacak olması önem arz etmiyordu;
bu ceza onlara azdı bile çünkü onlar, onun ezeli düşmanları
ve avıydılar, bu yüzden de yaşamaya hakları yoktu. Ona yalvarıp
yakarmak çare etmiyordu; kendine bile acıması olmayan
bir kadındı, değil ki başkalarına acısın. Katıldığı sokak
475
Charles Dickens
gösterilerinden birinde linç edilip yere serilecek olsaydı bile
kendine zerre kadar acımazdı; yarın giyotine gidecek olsaydı
bile, hissedeceği en yumuşak duygu, onu oraya gönderen
adamla yer değiştirme isteği olurdu.
Madam Defarge kaba elbisesinin altında böylesi bir yürek
taşıyordu. Özensizce üzerine geçirdiği elbise, anlaşılmaz
bir biçimde ona yakışıyordu; koyu renk saçları, kaba kırmızı
şapkanın altında gür ve ihtişamlıydı. Koynunda içi dolu
bir tabanca gizliydi; belinde keskin bir hançer taşıyordu.
Madam Defarge, böyle tam teçhizatlı bir halde, mizacından
kaynaklanan bir özgüvenle ve genç kızlığında kahverengi
deniz kumlarında çıplak ayak ve çıplak bacaklarıyla
çok yürümüş bir kadının kıvrak pervasızlığıyla yürüyordu
sokaklarda.
Bir gece önce, son eşyaların arabaya yüklendiği sırada,
Miss Pross'u arabaya ne şekilde sığdıracakları konusu Mr.
Lorry'nin kafasını çok meşgul etmişti. Arabayı çok fazla doldurmak
arzu edilir bir şey değildi; ayrıca, arabanın ve yolcuların
incelenmesine harcanacak olan zamanın mümkün
mertebe kısaltılması hayati önem arz ediyordu, zira kaçıp
kurtulabilmeleri tasarruf edecekleri saniyelere bağlıydı. Mr.
Lorry endişeli bir biçimde etraflıca düşündükten sonra, şehirden
ayrılma konusunda herhangi bir engeli bulunmayan
Miss Pross ve Jerry'nin saat üçte, dönemin en hızlı araçlarından
biriyle yola çıkmalarını önerdi. Yanlarında valiz olmayacağı
için kısa sürede onlara yetişecek, hatta önlerine geçip
atları önceden hazır edebilecek ve herhangi bir gecikmenin
yaşanmasından korkulan, gecenin o çok kıymetli saatlerinde,
süreci büyük ölçüde hızlandırıp kolaylaştırabileceklerdi.
Bu planda gerçekten faydalı olabileceği umudunu gören
Miss Pross, öneriyi sevinçle karşıladı. Jerry'yle birlikte araba
hareket edene kadar dikkatle izlemişler, Solomon'un yanında
kimi getirdiğini görmüşler ve şüphe içinde geçen on dakikalık
bir eziyetten sonra, arkalarından yola çıkmak üzere
476
İki Şehrin Hikayesi
hazırlıklarını tamamlamışlardı; Madam Defarge ise tam o
anlarda sokaklarda yürümeye ve tüm bu planların yapıldığı
boş eve yaklaşmaya devam ediyordu.
"Siz ne düşünüyorsunuz Mr. Cruncher? " diye sordu, heyecandan
konuşması, ayakta durması, hareket etmesi hatta
nefes alıp vermesi zorlaşmış olan Miss Pross. "Bu avludan
hareket etmemek daha mı iyi olur? Bugün zaten buradan bir
araba yola çıktı; ikincisi şüphe uyandırabilir. "
"Benim fikrim hanımefendi," diye karşılık verdi Mr.
Cruncher, "sizin daima haklı olduğunuzdur. Zaten haklı da
olsanız, haksız da olsanız her zaman yanınızda dururum."
"Kıymetlilerimiz için içimde öyle büyük bir korku ve
aynı zamanda ümit var ki, " dedi Miss Pross hıçkırıklar içinde,
"hiçbir şey planlayamıyorum. Peki ya siz plan yapabilecek
durumda mısınız sevgili iyi yürekli Mr. Cruncher? "
"Hayatımın ilerleyen dönemlerinde birtakım planlar
yapabileceğimi umut ediyorum," diye karşılık verdi Mr.
Cruncher, "fakat şu an, şu yaşlı kafam hiçbir şeye basmıyor.
Böylesi bir kriz anında kayıtlara geçmek üzere söyleyeceğim
iki vaat ve yemini dinleme lütfunda bulunur musunuz acaba
hanımefendi ? "
"Üstüme iyilik sağlık! " diye haykırdı Miss Pross. "Haydi
hemen söyleyin de kayıtlara geçsin, sonra da efendi gibi yolumuza
gidelim. "
"Öncelikle," dedi tepeden tırnağa titreyen Mr. Cruncher
küle dönmüş, ciddi yüzüyle, "o zavallılar bu işten sağ salim
kurtulsunlar, o şeyi bir daha asla ama asla yapmayacağım! "
" O şey her neyse, bir daha asla yapmayacağınızdan şüphem
yok Mr. Cruncher. Ayrıca, o şeyin ne olduğunu bana
söyleme mecburiyeti hissetmeyin lütfen. "
"Hayır hanımefendi," dedi Jerry, "size onun ne olduğunu
söylemeyeceğim. İkincisi; o zavallılar bu işten sağ salim
kurtulsunlar, bir daha asla ama asla Mrs. Cruncher'ın diz
çöküp dua etmesine karışmayacağım! "
477
Charles Dickens
Miss Pross gözyaşlarını silip kendini toparlamaya çalışarak,
"Bunun tamamen Mrs. Cruncher'ın denetiminde olmasının
en iyisi olduğunu düşünüyorum. - Ah, zavallılarım,
canlarım benim! "
"Müsaadenizle size bir şey daha söyleyeceğim hanımefendi,
" dedi Mr. Cruncher bir vaaz kürsüsünden seslenerek
nutuk çekecekmiş gibi heyecanla, " bu sözlerimi Mrs.
Cruncher'a siz iletebilir misiniz rica etsem; onun diz çöküp
dua etmesine ilişkin düşüncelerim tümden değişti, şu an diz
çökmüş dua ediyor olmasını tüm kalbimle istiyorum. "
"Ah, ah, keşke, keşke! Umarım ediyordur iyi yürekli
dostum," dedi Miss Pross büyük bir heyecan içinde. "Ve
umarım dualarının hepsi karşılık bulur. "
Mr. Cruncher her zamankinden daha ciddi bir yüz ifadesiyle,
daha tane tane konuşarak ve lafı daha fazla dolandırarak,
"Söylemiş olduğum herhangi bir söz ya da yapmış
olduğum herhangi bir hareket, o zavallılar için ettiğim içten
duaların kabul olmasına engel olmaz umarım. Tanrı böyle
bir şeyi yazdıysa bozsun! Bu tehlikeden kurtulmalarını sağlayacaksa,
hepimiz diz çöküp dua edelim. Tanrı esirgesin hanımefendi!
Evlerden ırak! " dedi. Daha iyi bir sonuç cümlesi
bulabilmek için nafile uğraşıp lafı uzattıkça uzatmış fakat
bundan başka söyleyecek söz bulamamıştı.
"Şayet bir gün vatanımıza dönecek olursak," dedi Miss
Pross, "az önce son derece etkileyici bir biçimde söylediklerinizi,
aklımda kaldığı ve anlayabildiğim kadarıyla Mrs.
Cruncher'a aktaracağımdan şüpheniz olmasın; ayrıca, şu
korkunç dönemde sergilemiş olduğunuz dirayete de tanıklık
edeceğimden emin olun. Şimdi ne olur düşünelim! Saygıdeğer
Mr. Cruncher, düşünelim! "
Bu sırada Madam Defarge sokaklardan geçerek eve yaklaşmaya
devam ediyordu.
"Siz önden gitseniz, aracı ve atları durdurup yolda bir
yerde beni bekleseniz daha iyi olmaz mı ? "
478
İki Şehrin Hikayesi
Mr. Cruncher da böylesinin daha iyi olacağını düşünüyordu.
" Beni nerede bekleyebilirsiniz? " diye sordu Miss Pross.
Mr. Cruncher'ın kafası öyle allak bullaktı ki, o an Temple
Bar' dan başka bir yer düşünemedi. Lanet olsun! Temple Bar
oradan yüzlerce kilometre uzaktaydı ve Madam Defarge'ın
gelmesi an meselesiydi.
"Katedralin kapısında," dedi Miss Pross. " Beni iki kulenin
ortasındaki büyük katedralin kapısından alsanız yolu
çok uzatmış olur musunuz? "
"Hayır hanımefendi," diye yanıtladı Mr. Cruncher.
"O halde, bir beyefendiye yaraşır şekilde doğruca atların
mola yerine gidin ve gerekli değişiklikleri yapın. "
"Sizi burada yalnız bırakmak konusunda çekincelerim
var," dedi Mr. Cruncher tereddütle başını iki yana sallayarak.
"Ne zaman ne olacağını bilemeyiz. "
"Onu Tanrı bilir, biz bilemeyiz, " diye karşılık verdi Miss
Pross, "fakat benim için korkmayın. Beni saat üçte katedralin
önünden ya da mümkün mertebe yakınlarından alın;
oradan gitmemiz çok daha iyi olacaktır. Bundan eminim.
Haydi o zaman. Tanrı'ya emanet olun Mr. Cruncher! Beni
düşünmeyin; yaşamı bize bağlı olanları düşünün! "
Bu girizgahtan ve Miss Pross'un hararetle yalvararak iki
eliyle eline sarılmasından sonra Mr. Cruncher kararını verdi.
Yüreklendiren bir ifadeyle başını bir iki kez salladıktan sonra,
gerekli değişiklikleri yapmak üzere hemen dışarı çıktı ve
onun da istediği gibi Miss Pross'u yalnız bıraktı.
Hemen hayata geçirdikleri bu tedbiri akıl etmiş olmak
Miss Pross'u çok rahatlatmıştı. Sokaklarda dikkat çekmeyecek
şekilde görüntüsünde birtakım değişiklikler yapmak da
onu ayrıca rahatlatmıştı. Saatine baktı; ikiyi yirmi geçiyordu.
Kaybedecek vakti yoktu, hemen hazırlanması gerekiyordu.
Miss Pross, ıssız kalan odaların yarattığı korku ve tedirginlikten
ve kapıları her açışında arkasından fırlayan
479
Charles Dickens
hayali yüzlerin onu izlediği fikrinden uzaklaşabilmek için,
bir çanağa soğuk su doldurup kızarmış ve şişmiş gözlerini
yıkamaya koyuldu. Sanki sıtmalıymış gibi gördüğü hayaller
yüzünden öylesine büyük bir korku içerisindeydi ki, yüzüne
su çarparken, bir anlığına da olsa etrafını göremiyor olmaya
tahammül edemiyor, onu izleyen biri var mı diye sürekli durup
etrafına bakınıyordu. Bu duraklayıp etrafına bakınma
anlarından birinde birden yerinden sıçrayıp çığlık attı; odanın
orta yerinde biri vardı.
Çanak yere düşüp kırıldı, sular Madam Defarge'ın ayaklarının
dibine aktı. Çetin yollardan geçerek kana bulanan
ayaklar, yere dökülen sularla buluştu.
Madam Defarge kadına buz gibi gözlerle baktı ve,
"Evremonde'un karısı nerede? " diye sordu.
O an, kapılarının hepsinin açık olduğu ve bunun kaçıyor
oldukları şüphesini uyandırabileceği fikri geçti Miss Pross'un
aklından. İlk işi gidip kapıları kapatmak oldu. Odanın dört
kapısı vardı, hepsini kapattı. Sonra gidip Lucie'nin odasının
kapısının önünde dikildi.
Madam Defarge'ın koyu renk gözleri Miss Pross'un telaşlı
hareketlerini takip ediyordu; kadın nihayet durunca bakışlarını
üzerine sabitledi. Miss Pross'ta güzellik namına bir
şey yoktu; yıllar, hırçınlığını ehlileştirememiş, görünüşündeki
haşinliği yumuşatamamıştı. Fakat Miss Pross da kendine
göre ve farklı açılardan dediği dedik bir kadındı; Madam
Defarge'ı tepeden tırnağa süzerek kafasında tarttı.
"Şu tipine bakılırsa, Şeytan'ın karısı olmalısın," dedi
Miss Pross dişlerinin arasından. "Feriştahı gelse benimle boy
ölçüşemez. Bugüne bugün bir İngiliz kadınıyım ben."
Her ne kadar Madam Defarge ona küçümseyerek bakıyor
olsa da, Miss Pross'un içinde denk olduklarına dair bir
his vardı. Madam Defarge, karşısında güçlü kuvvetli, sırım
gibi bir kadın görüyordu; tıpkı seneler önce Mr. Lorry'nin
gördüğü gibi. Miss Pross'un, o ailenin sadık bir dostu ol-
480
İki Şehrin Hikayesi
duğunu iyi biliyordu; Miss Pross da aynı şekilde, Madam
Defarge'ın o ailenin azılı düşmanı olduğunu iyi biliyordu.
Madam Defarge, elini hafifçe o ölümcül yere kaydırarak,
"Örgümü ve sandalyemi tuttukları yere gidiyordum da,
geçerken ona iyi dileklerimi sunmak için uğradım. Onu görmek
istiyorum," dedi.
"Ben senin niyetinin kötü olduğunu biliyorum," dedi
Miss Pross, "şunu bil ki, karşında beni bulursun. "
İkisi de kendi dillerinde konuşuyor; birbirlerinin söylediklerini
hiç anlamıyorlardı; buna rağmen ikisi de teyakkuza
geçmiş haldeydi, anlamadıkları kelimelerin anlamını, bakışlardan
ve tavırlardan çıkarmaya çalışıyorlardı.
"Şu an benden saklanmasının ona hiçbir faydası yok,"
dedi Madam Defarge. "İyi vatanseverler bunun ne anlama
geldiğini bilirler. Gidip ona, onu görmek istediğimi söyle.
Duydun mu beni? "
" Senin ş u gözlerin yatak tornavidası olsaydı, ben de dört
direkli İngiliz karyolası olsaydım bile, tek bir kıymığımı gevşetemezdin
benim. Seni yabancı cadaloz karı, ben senin denginim,
anladın mı ? " diye karşılık verdi Miss Pross.
Madam Defarge bu deyimli konuşmaları anlayabilecek
durumda olmasa da, kadının onu hiçe saydığını anlamıştı.
" Geri zekalı domuz suratlı! " dedi Madam Defarge kaşlarını
çatarak. "Senden icazet mi alacağım ben? Onu görmek
istiyorum. Ya onu görmek istediğimi haber ver ya da kapıdan
çekil de içeri girip göreyim! " Bunu söylerken sağ kolunu
öfkeyle havaya kaldırmıştı.
"Senin şu saçma sapan dilini anlamak isteyebileceğim
hiç aklıma gelmezdi fakat gerçeği ya da gerçeğin bir kısmını
bilip bilmediğini öğrenmek için şu an üzerimdeki şu kıyafet
dışında her şeyimi verirdim, " dedi Miss Pross.
Gözlerini bir an olsun ayırmadan bakıştılar. Madam Defarge,
o ana kadar Miss Pross'un onu ilk fark ettiği yerde
kımıldamadan durmuştu; şimdiyse bir adım yaklaştı.
4 8 1
Charles Dickens
" Ben İngiliz'im," dedi Miss Pross, "gözüm karadır benim.
Gözümde canımın iki kuruşluk değeri yoktur. Seni burada
ne kadar uzun süre oyalarsam, Uğurböceğimin o kadar
fazla kurtulma şansı olur. Bana elini sürecek olursan, kafanda
yolunmadık bir tel kara saç bırakmam! "
Miss Pross, çakmak çakmak gözleriyle ve her cümlenin
arasında kafasını sallayarak, nefes almadan art arda cümlelerini
sıralıyordu. Hayatında kimseye fiske vurmamış Miss
Pross bu haldeydi işte.
Diğer yandan, cesaretinin beslendiği duygusal tabiatı,
engel olamadığı gözyaşlarını da beraberinde getirmişti. Bu
öyle bir cesaretti ki, Madam Defarge yanlış anlayıp zayıflık
sanmıştı. "Ha, ha, ha! " diye gülmüştü, "zavallı yaratık seni!
Sen kimsin ki! Ben Doktor'la muhatap olacağım. " Sonra
sesini yükselterek seslendi, "Yurttaş Doktor! Evremonde'un
karısı! Evremonde'un çocuğu! Bu geri zekalı dışında biri, kadın
yurttaş Defarge'a cevap versin! "
Belki takip eden sessizlik, belki Miss Pross'un kendini ele
veren yüz ifadesi, belki de bu iki seçeneğin dışında, aniden
içine düşen bir şüphe, Madam Defarge'a, onların çoktan
gitmiş olduklarını fısıldadı. Hemen gidip üç kapıyı açtı ve
odaların içine baktı.
" Odalar darmadağınık; belli ki telaşla toplanılmış, yerlerde
ıvır zıvır eşyalar var! Senin arkandaki odada da hiç
kimse yok mu? Bir bakayım. "
"Asla! " diye yanıt verdi Miss Pross, soruyu e n az Madam
Defarge'ın cevabı anladığı kadar iyi anlamıştı.
"Eğer o odada da değillerse, gitmişler demektir; peşlerine
düşüp geri getirmek lazım," dedi Madam Defarge kendi
kendine.
"Onların o odada olup olmadıklarından emin olmadıkça,
ne yapacağına karar veremeyeceksin,'' dedi Miss Pross;
o da kendi kendine konuşuyordu. "Ben bilmeni engellersem,
gerçeği öğrenemezsin; zaten gerçeği bil ya da bilme, ben seni
burada tuttuğum sürece bir yere gidemezsin."
4 8 2
İki Şehrin Hikdyesi
"Ben doğdum doğalı sokaklardayım, bana hiçbir güç engel
olamaz; gerekirse seni paramparça eder, yine de o kapının
önünden çekerim," dedi Madam Defarge.
"Issız bir avluda, yüksek bir binanın en tepesindeyiz; bizi
kimse duyamaz. Tanrı bedenime güç kuvvet versin ki, seni
burada tutabileyim; burada bulunduğun her dakika, kıymetlim
için yüz binlerce gine değerinde," dedi Miss Pross.
Madam Defarge kapıya doğru bir hamle yapmaya yeltendi.
Miss Pross içgüdüsel bir hareketle, iki koluyla kadının
belini sımsıkı kavrayıverdi. Madam Defarge nafile çırpınıp
ona vurmaya çalışıyordu; Miss Pross, her daim nefrete baskın
gelen sevginin muazzam gücüyle onu sımsıkı sarmalayıp
etkisiz hale getirmekle kalmamış, boğuşma esnasında kadını
bir ara tuttuğu gibi kaldırmıştı. Madam Defarge iki eliyle
Miss Pross'un yüzüne tokatlar atıp tırmalıyordu; Miss Pross
ise başını öne eğmiş, sanki boğulmak üzereymiş gibi can
havliyle kadının beline sımsıkı tutunmuştu.
Çok geçmeden Madam Defarge tokatlar savurmayı bırakıp
Miss Pross'un sımsıkı kavradığı beline davrandı. "Aradığın
şey kolumun altında," dedi Miss Pross boğulur gibi
bir sesle, "onu benden alamayacaksın. Tanrı'ya bin şükür
ki, ben senden daha kuvvetliyim. İkimizden biri ölene ya da
bayılana kadar seni bırakmayacağım! "
Madam Defarge bu kez elleriyle koynunu yokladı. Miss
Pross yukarıya bakınca, o şeyin ne olduğunu gördü ve o şeye
vurdu; ani bir şimşek çaktı ve bir patlama sesi duyuldu; Miss
Pross dumandan hiçbir şey göremez halde öylece kalakaldı.
Her şey bir saniyede olup bitmişti. Duman dağılınca,
etraf sağır eden bir sessizliğe büründü; yerde cansız yatan
öfkeli kadının ruhu gibi sessizdi her yer.
O ilk anın panik ve dehşetiyle Miss Pross, cesetten mümkün
mertebe uzak durmaya çalışarak merdivenlerden aşağı
inip nafile yardım çağırmaya koştu. Bereket versin ki, yaptığı
hareketin olası sonuçlarını hesap ederek kendini frenledi
4 8 3
Charles Dickens
ve geri döndü. O kapıdan içeri girecek olmak korkunç bir
şeydi fakat bir şekilde içeri girmeyi başardı, hatta başlığını
ve diğer eşyalarını almak için cesedin yanına bile yaklaştı.
Kapıyı kapatıp kilitledikten sonra anahtarı aldı, merdivenlerin
orada üzerini giyip başlığını taktı. Biraz soluklanmak
ve ağlayıp açılmak için birkaç dakika merdivenlere oturdu;
sonra kalkıp aceleyle yola koyuldu.
Şansına, başlığının önünde tül vardı; yoksa sokaklarda
birileri onu durdurmadan yürüyemezdi. Yine şansına, doğuştan
tuhaf fiziksel özelliklere sahipti de, görüntüsünün
bozukluğu diğer kadınlarınki kadar göze batmıyordu. Yüzündeki
derin tırmık izlerini, yolunmuş saçlarını ve titreyen
elleriyle düzeltmeye çalıştığı, her yerinden çekiştirilip sündürülmüş
elbisesini gizleyebilmek için bu iki avantaja da ihtiyacı
vardı.
Köprüden geçerken anahtarı nehre attı. Katedrale, refakatçisinden
birkaç dakika önce varmıştı; orada durmuş onu
beklerken düşünmeden edemedi: Ya anahtar bir ağa takılırsa,
ya hangi kapının anahtarı olduğu anlaşılırsa, ya kapı
açılır, ceset bulunursa, ya onu şehrin çıkış kapısında durdururlarsa,
ya onu cinayetten mahkum edip hapse atarlarsa !
Zihninde pır pır eden bu düşüncelere daldığı sırada refakatçisi
geldi; Miss Pross arabaya bindi ve yola koyuldular.
"Sokaklarda ses var mı? " diye sordu Miss Pross.
"Her zamanki sesler var," diye yanıtladı Mr. Cruncher;
kadının sorusuna ve yüz ifadesine şaşırmış görünüyordu.
"Sizi duyamıyorum, " dedi Miss Pross. "Ne dediniz? "
Mr. Cruncher'ın söylediği şeyi tekrarlamasının bir anlamı
yoktu; Miss Pross onu duyamıyordu. " Bari başımı sallayayım,
" diye geçirdi aklından Mr. Cruncher şaşkın biçimde,
"en azından görür. " Nitekim öyle oldu.
"Sokaklarda şimdi ses var mı peki? " diye tekrar sordu
Miss Pross.
Mr. Cruncher yine başını salladı.
484
İki Şehrin Hikayesi
"Ben duyamıyorum. "
"Bir saat içinde sağır olmuş olabilir mi ? " diye içinden
geçirdi Mr. Cruncher kafası allak bullak olmuş halde. "Ne
oldu ki bu kadına böyle ? "
"Sanki," dedi Miss Pross, " birden bir şimşek çaktı ve bir
patlama sesi duyuldu. İşte o patlama sesi de şu dünyada duyup
duyacağım son şey oldu."
"Kafayı üşütmüş olmasa bari ! " dedi Mr. Cruncher daha
da bir işkillenerek. "Cesaret versin diye bir şey mi içti acaba ?
Dinleyin! İdam mahkumlarını taşıyan o korkunç arabalar
geçiyor! Duyabiliyor musunuz hanımefendi ? "
Mr. Cruncher'ın bir şeyler söylediğini gören Miss Pross,
"Hiçbir şey duyamıyorum, " dedi. "Sevgili iyi yürekli beyefendi,
muazzam bir patlama oldu, sonra etraf derin bir sessizliğe
büründü; sanki bu sessizlik sabitlenmiş, hiç değişmeyecekmiş,
hayatım boyunca kırılmayacakmış gibi. "
Mr. Cruncher, omzunun üzerinden geriye bakarak, "Hedeflerine
neredeyse varmak üzere olan o korkunç arabaların
geçişini de duyamıyorsa, sanırım bu dünyada bir daha sittinsene
bir şey duymaz," dedi.
Nitekim Miss Pross bir daha hiçbir şey duyamadı.
485

On Beşinci Bölüm
Ve Ayak Sesleri Sonsuza Dek Kesilir
Ölüm arabaları Paris sokakları boyunca insafsızca ve kulakları
sağır eden bir gürültü çıkararak yol almaktadır. Altı
araba, fettan dilber Giyotin'e günlük şarap istihkakını götürmektedir.
Tahayyül edilebilecek gelmiş geçmiş tüm gözü
doymaz ve kana susamış canavarlar, adeta Giyotin' de vücut
bulmuştur. Şu koskoca Fransa'da, toprakların tüm bereketine
ve iklimin elverişliliğine rağmen bir çimen tanesinin, bir
yaprağın, bir kökün, bir filizin ya da bir biber tanesinin büyüyüp
olgunlaşması bile, bu korkunç zamanların gelişi kadar
öngörülebilir değildir. Aynı çekiçlerle insanlığın kafasına
kafasına yine vuracak olsanız, o yine aynı vahşi hallerine
bürünecektir. Zulüm ve zorbalık tohumlarını bir kez daha
ekecek olsanız, sonunda ektiğiniz tohuma uygun bir meyve
almanız işten değildir.
Altı araba sokaklarda ağır aksak ilerlemektedir. Adına
Zaman denen o kudretli sihirbaz, her şeyi eski haline dönüştürecek
olsa, gördükleriniz, mutlak yetkilerle donatılmış
hükümdarlar, feodal soyluların gezinti arabaları, jezebellerin39
süslü püslü elbiseleri, Tanrı'nın evi olmaktan çıkıp hırsız
yuvası haline gelmiş kiliseler ve açlıktan ölen milyonlarca
39 Cazibesi sayesinde erkeklere istediklerini yaptıran ahlaksız kadın. (ç.n.)
4 8 7
Charles Dickens
köylünün kulübeleri olurdu. Fakat, hayır; Yaratıcı'nın ilahi
takdirine uygun bir sıra takip eden büyük sihirbaz, yapmış
olduğu değişiklikleri hiçbir zaman eski haline döndürmezdi.
Ne diyordu o bilge Arap masallarında40 büyüyle şekil
değiştirmişleri gören kahinler: "Eğer Tanrı'nın isteğiyle bu
şekle büründüysen öyle kal. Fakat geçici bir büyüyle bu hale
geldiysen eski haline dön ! " Umarsızca ve asla değişmeksizin
ilerliyordu arabalar.
Kederli tekerlekleri döndükçe altı araba, sokaklardaki
kalabalıkta kavisli saban izleri bırakarak ilerlemektedir. Sabanlar
sürüldükçe, sürülmüş toprakları andıran insan yüzleri
bir o yana bir bu yana çevrilmektedir. O bölgedeki evlerde
yaşayanlar bu manzaraya öylesine alışkınlardır ki çoğu
zaman pencerelerde seyreden hiç kimse olmaz; bazılarıysa
ellerindeki işleri bırakmadan, şöyle bir göz ucuyla bakarlar
geçen arabalara. Bazı evlereyse, manzarayı seyretmek için
misafir gelmiştir; ev sahibi, bir küratörün ya da bir yetkili
görevlinin kendinden hoşnut edasıyla arabaları işaret etmekte,
bir önceki gün ya da ondan da önceki gün oralarda kimlerin
oturduğunu anlatmaktadır.
Arabalarda son yolculuklarını gerçekleştirmekte olanlar,
yol kenarında tüm bu olanları kayıtsız bakışlarla izlemektedirler,
içlerinden bazılarıysa yaşama ve insanlara duydukları
gereğinden fazla uzun sürmüş bir ilgiyi koruyor gibi görünmektedirler.
Bazıları, başları önde, sessiz bir çaresizliğe
gömülmüşlerdir; bazılarıysa, kendilerini izleyen kalabalığa,
tiyatrolarda ya da tablolarda gördükleri türden özenli bakışlar
atmaktadırlar. Çoğu gözlerini yummuş düşünmekte ya
da darmadağınık düşüncelerini toparlamaya çalışmaktadır.
İçlerinden yalnızca çıldırmış bir zavallı, korkudan dağılmış
ve sarhoş olmuş bir halde şarkı söyleyip dans etmeye çalışmaktadır.
Yine de, içlerinde, bakışlarıyla ya da beden diliyle,
insanlardan merhamet dilenen tek bir kişi bile yoktur.
40 Bin Bir Gece Masalları (ç.n. )
4 8 8
İki Şehrin Hikayesi
Arabalarla aynı hizada giden, muhtelif atlı muhafızlar
vardır; insanların yüzleri onlara çevrilmiştir ve onlara soru
sormaktadırlar. Hep aynı soruyu soruyor olacaklar ki, cevabını
alanlar üçüncü arabaya üşüşmektedirler. Üçüncü arabanın
hizasındaki muhafızlar, kılıçlarıyla bir adamı işaret etmektedirler.
Başlıca merak konusu, adamın içlerinden hangisi
olduğudur; adam, arabanın arka kısmında, başı önde
ayakta durmakta, yan tarafta oturmakta olan, elini tuttuğu
zavallı bir kızcağızla konuşmaktadır. Adam, etrafındaki kalabalığa
zerrece merak ya da ilgi duymamakta, sürekli kızcağızla
konuşmaktadır. Upuzun St. Honan􀈗 Caddesi boyunca,
insanlar ona bağırıp çağırmaktadırlar. Bu bağrış çağrışlar,
onda bir miktar tepkiye yol açacak olsa bile, adamın tepkisi,
sessiz bir tebessümden ya da uzun saçlarını daha da bir yüzüne
dökecek şekilde başını sallamaktan öteye geçmemektedir.
Kolları bağlı olduğundan yüzüne dokunamamaktadır.
Casus, namıdiğer hapishane kuzusu, kilisenin basamaklarında
arabaların gelişini beklemektedir. İlk arabanın içine
bakar; orada değildir. İkincisine bakar; orada da yoktur.
İçinden "Beni sattı mı acaba ? " diye geçirirken, üçüncü arabaya
bakar ve birden yüzü aydınlanıverir.
"Evremonde hangisi ? " diye sorar arkasındaki adam.
"Şu arkadaki. "
"Kızın elini tutan mı ? "
"Evet. "
" Cehennemin dibine git Evremonde! Tüm soylular giyotine!
Cehennemin dibine git Evremonde! "
Casus, adamı, "Şşş ! " diye usulca ikaz eder.
"Nedenmiş o yurttaş ? "
"Zaten günahlarının bedelini beş dakika sonra ödeyecek.
Bırakalım da azıcık huzur bulsun. "
Fakat adam " Cehennemin dibine git Evremonde! " diye
bağırmaya devam etmektedir. Evremonde'un yüzü bir an
için adama çevrilir, sonra casusu görür, ona dikkatle bakar
ve kafasını çevirir.
4 8 9
Charles Dickens
Saatler üçü vurmak üzeredir; kalabalığı yararak ilerleyen
saban izi kavis yaptıktan sonra idam yerinde son bulur.
Arabaların geçmesi için iki yana dağılan kalabalık, son arabanın
geçişinin ardından yeniden bir araya gelip hep beraber
giyotine doğru ilerler. En ön sırada, sanki halka açık bir
parkta eğlenceyi izlemeye gelmiş gibi görünen, sandalyelere
oturmuş harıl harıl örgü örmekle meşgul kadınlar vardır. İntikamcı
Teğmen ön sıradaki sandalyelerden birinin üzerine
çıkmış, arkadaşına bakınmaktadır.
"Therese! " diye seslenir tiz sesiyle. " Onu gören var mı ?
Therese Defarge! "
"Daha önce hiçbirini kaçırmamıştı," der, ören bayan teşkilatından
bir kız kardeş.
"Yok, bunu da hayatta kaçırmaz! " diye haykırır İntikamcı
Teğmen rencide olmuş bir edayla. "Therese! "
"Daha yüksek sesle bağır," diye akıl verir kadın.
Ah be İntikamcı Teğmen, istediğin kadar yüksek sesle
bağır; seni duyamayacak ki. İstediğin kadar bağır çağır İntikamcı
Teğmen, hatta küfürler, lanetler et; hiçbir şey onu geri
getiremeyecek. Onu aramaları için oraya buraya kadınları
gönder istersen; korkunç işler yapmış bu kadınlar, kendi arzularıyla
onu bulmak için kendilerini feda ederler mi zannediyorsun?
"Kör talih! " diye haykırır İntikamcı Teğmen ayağını sandalyeye
vurarak. "Arabalar geldi işte! Evremonde'u kaşla
göz arasında tahtalı köye gönderecekler, kadın hala ortada
yok! Örgüsü elimde kaldı, sandalyesi bomboş onu bekliyor.
Üzüntümden, sinirimden ağlayacağım şimdi! "
İntikamcı Teğmen, üzüntüsünden ve sinirinden ağlamak
üzere sandalyeden inerken, ölüm arabaları yüklerini boşaltmaya
başlamışlardır. Azize Giyotin'in destekçileri iki dirhem
bir çekirdek giyinmiş, hazır ve nazırdırlar. Çat! Bir kelle uçar
ve havaya kaldırılıp kalabalığa gösterilir; daha bir dakika
öncesinde, o kelle düşünebilir ve konuşabilir haldeyken ona
490
İki Şehrin Hikayesi
bakmaya tenezzül etmemiş olan ören bayanlar, "Bir! " diye
sayarlar.
İkinci araba da yükünü boşaltıp oradan ayrılır; ardından
üçüncüsü gelir. Çat! Ören bayanlar işlerine bir an olsun ara
vermeden saymaya devam ederler: "İki! "
Evremonde zannettikleri şahıs arabadan iner; peşinden
terzi kızı dışarı çıkarırlar. Adam, tıpkı söz vermiş olduğu
gibi, kızın sabırlı elini arabadan inerken de bırakmaz; onu,
büyük bir gürültüyle bir inip bir kalkan makineye sırtı dönük
olacak şekilde çevirir; kızcağız da yüzüne bakıp ona teşekkür
eder.
"Siz olmasaydınız sevgili yabancı, bu kadar sakin kalamazdım;
yaradılış itibarıyla, küçücük, zavallı bir şeyim,
yüreksizin tekiyim. Siz olmasaydınız, bugün bizi ölüme gönderen
Tanrı'ya düşüncelerimi böylesine açamaz, şu an böylesine
rahat ve huzurlu olamazdım. Sizi bana Tanrı göndermiş
olmalı diye düşünüyorum. "
"Ya d a sizi bana," der Sydney Carton. "Gözlerinizi benden
ayırmayın sevgili çocuğum, başka da bir şey umurunuzda
olmasın. "
"Siz elimi tutarken hiçbir şey umurumda değil. Eğer işlerini
çabucak hallederlerse, elinizi bıraktığımda da aynı şeyi
yapacağım. "
"Çabucak halledeceklerdir. Sakın korkmayın! "
Hızla erimekte olan bir kurban topluluğunun arasında
beklemekte oldukları halde, sanki orada yalnızca ikisi varmış
gibi konuşmaktadırlar. Aslında birbirlerinden son derece
farklı olsalar da bu karanlık yolda yolları kesişen Doğa
Ana'nın bu iki evladı, el ele, göz göze, kalp kalbe vermiş,
fısıltıları birbirine karışarak konuşmaktadırlar; eve dönüp
annelerinin koynunda dinlenmek üzere yola çıkmaya hazırlanmaktadırlar.
"Yürekli ve yüce gönüllü dostum, size son bir soru sorabilir
miyim? Ben cahilimdir ve kafama takılan bir konu var. "
4 9 1
Charles Dickens
"Nedir o konu ? "
" Çok sevdiğim bir kuzenim var; hayatta tek akrabamdır
ve o da benim gibi öksüzdür. Benden beş yaş küçük ve güneyde
bir çiftlik evinde yaşıyor. Yoksulluk bizi birbirimizden
ayırdı; başıma gelenlerden haberi yok, okuma yazmam olmadığı
için ona mektup yazamadım; hoş, okumam yazmam
olsaydı bile, ona bunları nasıl yazardım, bilemiyorum. Böylesi
daha doğru. "
"Evet, evet, böylesi daha doğru. "
"Buraya gelirken yol boyunca düşündüğüm ve bana güç
veren o merhametli, cesur yüzünüze baktıkça düşünmeye devam
ettiğim şey şudur ki; eğer Cumhuriyet yoksullara fayda
sağlayacaksa, eskisi gibi açlık ve sefalet çekmeyeceklerse, kuzenim
uzun bir ömür sürebilir, hatta yaşlılığını bile görebilir. "
"Devam et sevgili kız kardeşim."
O hiç şikayet etmeyen, sabır yüklü gözler yaşlarla dolar,
dudaklar aralanıp titremeye başlar. "Sizce, sizi ve beni şefkatle
bağrına basacağından şüphe etmediğim o yerde beklerken,
zaman çok mu yavaş akacak? "
"Hayır çocuğum; orada zaman diye bir şey yok; keder
diye bir şey de yok. "
"Yüreğime öyle su serptiniz ki! Öyle cahilim ki! Şimdi sizi
öpebilir miyim? Vakit geldi mi ? "
"Evet. "
Kız, adamı dudaklarından öper; adam da kızı; vakur bir
ifadeyle birbirleri için dua ederler. Adamın bıraktığı boşta kalan
el titrememektedir; o sabırlı yüzde yalnızca hoş ve pırıl
pırıl bir metanet vardır artık. Kız, adamdan önce gidecek,
hatta gitti bile ... Ören bayanlar saymaktadırlar: "Yirmi iki! "
"Ben diriliş ve yaşamım," diyordu Tanrı, "her kim ki
bana iman eder, ölmüş olsa bile yaşar; yaşayanlar ve bana
iman edenler asla ölmezler. "
Her kafadan yükselen mırıltılar, göğe kaldırılan yüzler,
kalabalığın içindeki öne geçmek için itiş kakış ve dev bir dal-
492
İki Şehrin Hikayesi
ga gibi kabaran kalabalık; hepsi bir anlığına parlayıp kaybolur.
Yirmi üç.
O gece şehirde ondan bahsederken, bu zamana kadar
orada gördükleri en huzurlu yüzün o adamınki olduğunu
söylediler. Hatta bazıları onun adeta bir peygamber gibi mübarek
bir görünüşe sahip olduğunu iddia ettiler.
Bir süre önce, aynı bıçağa kurban gidenlerin en dikkat
çekenlerinden biri olan bir kadın, aynı darağacının dibinde
idam edilmek üzere sırasını beklerken, aklından geçenleri
yazmak için izin istemişti.41 Eğer Carton'ın da kendini ifade
etme fırsatı olsaydı, şu tür kehanetlerde bulunurdu:
"Barsad'ın, Cly'ın, Defarge'ın, İntikamcı Teğmen'in, jüri
üyesinin, yargıçların; yani kökü kazınan eski zalimlerin yerini
alan bu yeni zalimlerin, tedavülden kalkmadan önce, intikam
dağıtan bu aletle can vereceklerini görebiliyorum. Bu
dipsiz uçurumdan çıkıp yükselen güzel bir şehir ve pırıl pırıl
insanlar görüyorum; bu insanların, gerçek anlamda özgür
olabilmek için uzun yıllar süren mücadelelerinde kah zafer
kazandıklarını, kah ' yenildiklerini görüyorum; geçmiş dönemlerin
kötülüğünden doğan günümüze ait bu kötülüğün,
yavaş yavaş miadını doldurup yok olduğunu görüyorum.
Uğruna yaşamımı feda ettiğim insanların, bir daha göremeyeceğim
o İngiltere'de, huzurlu, üretken, refah içinde
ve mutlu yaşadıklarını görüyorum. Kucağında benim adımı
taşıyan çocuğuyla onu görüyorum. Yaşlanmış ve iki büklüm
olmuş olsa da, hastalığını yenmiş ve muayenehanesinde huzurla
hastalarına bakan babasını görüyorum. Kadim dostları
olan, o iyi yürekli yaşlı adamın, bir on yıl daha tüm varlığıyla
yaşamlarına güzellik kattıktan sonra, hak ettiği huzura
kavuşmak için bu dünyadan göçtüğünü görüyorum.
Onların, onların torunlarının ve daha sonraki kuşakların
yüreğinde kutsal bir yere sahip olduğumu görüyorum.
Onu görüyorum; yaşlı bir kadın olmuş, bugünün her yıl
4 1 Gi rondinlerden Madam Roland. (c.n.)
493
Charles Dickens
dönümünde benim için gözyaşı döküyor. Onu ve kocasını
görüyorum; bu dünyadaki devirlerini tamamlamışlar, fani
yataklarında son kez yan yana yatıyorlar; ikisi de ruhlarında
bana, birbirlerine verdikleri kadar onurlu ve kutsal bir yer
vermişler.
Benim adımı taşıyan, bağrına bastığı çocuğunun, bir zamanlar
benim gittiğim yoldan gidip başarılı olduğunu görüyorum;
hatta öyle başarılı oluyor ki, ismim, onun ışığıyla
pırıl pırıl parlıyor ve ismime sürdüğüm tüm o lekeler silinip
gidiyor. Adil ve şerefli bir adam ve yargıç olan bu çocuğun,
yine benim adımı taşıyan bir oğlunun olduğunu görüyorum;
çok aşina olduğum bir alna ve altın sarısı saçlara sahip oğlunu
buraya getirip, ona titrek ve yumuşacık sesiyle benim
hikayemi anlatıyor.
Bu, hayatımda şimdiye kadar yaptığım en ama en güzel
şey ve şimdi hayatımda hiç tatmadığım kadar büyük bir huzurla
istirahat etmeye gidiyorum. "